༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG4263
n/a
ImageGroup:
ISBN:
KG4989
n/a
Title:
རྗེ་བཙུན་ངག་དབང་སྐལ་ལྡན་རྒྱ་མཚོའི་ལྗགས་རྩོམ་གཅེས་བསྡུས་ནོར་བུའི་ཕྲེང་བ་
Irje btsun ngag dbang skal Idan rgya mtsho'i ljags rtsom gces bsdus nor bu'i
phreng ba
Author:
ཎགག་དབང་སྐལ་ལྡན་རྒྱ་མཚོ་
Ngag dbang skal Idan rgya mtsho
printed from computerized input
n/an/a
|dzam thang
[chos dbang)
Min.d.)
Descriptor:
Original Publication:
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Ina
n/a
Scanned at Tibetan Buddhist Resource Center, 150 West 17th St, New York City, NY
10011. US. Comments: 2010



རྗེ་བཙུན་ངག་དབང་སྐལ་ལྡན་རྒྱ་མཚོའི་ལྗགས་རྩོམ་
གཅེས་བསྡུས་ནོར་བུའི་ཕྲེང་བ།



ནོར་བུའི་ཕྲེང་བ།
ལྗགས་རྩོམ་གཅེས་བསྡུས་
༄༅། །རྗེ་བཙུན་ངག་དབང་སྐལ་ལྡན་རྒྱ་མཚོའི་
***
**+
+
++



དྲི་བྲལ་འཕོ་འགྱུར་མེད་པ་རྡོ་རྗེའི་སྐུ། །
གཞོམ་མེད་དབྱངས་ལྡན་ཡན་ལག་དྲུག་ཅུའི་གསུང༌། །
འགྲོ་དྲུག་དམིགས་མེད་རྗེས་བཟུང་བླ་མའི་ཐུགས། །
ངག་དབང་སྐལ་ལྡན་རྒྱ་མཚོར་གསོལ་བ་འདེབས། །



དཔལ་དུས་ཀྱི་འཁོར་ལོ་ལ་ན་མོ།།



ནོར་བུའི་ཕྲེང་བ།
ལྗགས་རྩོམ་གཅེས་བསྡུས་
༄༅། །རྗེ་བཙུན་ངག་དབང་སྐལ་ལྡན་རྒྱ་མཚོའི་
++ས་ས**་་་***



མགོ་བརྗོད།
བསྭེ་ཚང་བློ་བཟང་དཔལ་ལྡན།
༄༅། ། ངག་གི་དབང་ཕྱུག་ཟུར་ཕུད་ལྔ་ཡི་ལྷ། ། སྐལ་བའི་
རྒྱན་དུ་ཐོབ་པའི་མཚན་ལྡན་བཤེས། ། གདུལ་བྱ་རྒྱ་མཚོའི་མགོན་
གྱུར་གང་དེ་ཡི། ། མགྲིན་མཛེས་གཡས་འཁྱིལ་དུང་ལས་ལེགས་
འོངས་པའི། ། སྡུག་ཀུན་ནད་སེལ་ཞི་བའི་སྨན་གྱི་མཆོག །
གཏན་བདེ་སྙན་པའི་དབྱངས་ཀྱི་རྒྱ་མཚོ་ལས། ། ལེགས་བཤད་
དགོས་འདོད་ནོར་བུའི་འཕྲེང་བ་འདི། ། དགེ་ལེགས་མི་ཟད་ཕན་
བདེའི་དཔྱིད་དུ་སྤེལ། ། དེ་ཡི་ཡོན་ཏན་གྲགས་དཀར་དོ་ཤལ་
ཅན། ། ཕྱོགས་ཀྱི་འཁོར་ལོ་ཡིས་ཀྱང་མ་ཟིན་པ། ། ཀུན་ཡིད་
མངོན་དགའ་རྣམ་པར་རྒྱལ་བའི་དཔལ། ། ཐུབ་བསྟན་མཁའ་ལ་
རྩེ་དགས་རོལ་པ་འཛིན། ། གངས་ཅན་ཤེས་བྱ་རིག་པའི་འོད་ཟེར་
གྱི། ། རྩེ་མོ་མངོན་མཐོ་ནོར་བུའི་མེ་ལོང་གིས། ། ཕྱོགས་ཀུན་
གསལ་བའི་གྲགས་པ་ལྷ་ཡི་རྔ། ། རྣམ་པར་རྒྱལ་བའི་འཇིག་རྟེན་
ཁྱོན་ན་བསྒྲགས། །
ཞེས་རྗེ་ངག་དབང་སྐལ་ལྡན་རྒྱ་མཚོའི་ལྗགས་རྩོམ་གཅེས་བསྡུས་ནོར་བུའི་ཕྲེང་བ་ཞེས་བྱ་བའི་
དཔེ་དེབ་གསར་བསྐྲུན་གྱི་མགོ་བརྗོད་དུ། བསེ་སྐྱེ་མིང་བ་བློ་བཟང་དཔལ་ལྡན་ཆོས་ཀྱི་རྡོ་རྗེ་ནས་
བོད་ཟླ༩བའི་ཚེས་༧ཉིན་དུ་བྲིས་པ་དགེའོ། ། །



འཁོར་ལོ་ཐ་མའི་དགོངས་དོན་སྙིང་བོའི་བཅུད ད ད
ཀུན་མཁྱེན་དོལ་བོ་པ་ཡིས་ཕྱེས་པའི་སྲོལདད
གཞན་སྟོང་དབུ་མ་ཆེན་པོའི་ངེས་དོན་གཞུང་དད
སྤེལ་མཁས་སྐལ་ལྡན་རྒྱམཚོའི་ཞབས་བརྟན་གསོལད
ལྟ་རྒྱ་ཆེ་རྣམ་པ།



(FTLTIET LT TITIETTLTTLTITUTITLTITY.
གླེང་བསླངས་པའི་ཐོག་མའི་གཏམ།
?rrlrITITITLTTI+LjIFIT+TITLIFEIA
འཛམ་ཐང་བཆོ
ང་།
དེ་ཡང་འཛམ་གླིང་གོ་ལ་ཟླུམ་པོའི་འཇིག་རྟེན་ན་གྲགས་་
སྙན་གཡུ་འབྲུག་གི་དབྱངས་དང་བསྡེབས་པའི་སངས་རྒྱས་་་
པའི་ཆོས་ལུགས་འདི་ནི་འདས་པའི་ལོ་ངོ་སུམ་སྟོང་ལྷག་གི་ལོ་
རྒྱུས་ཀྱི་དལ་འབབ་རིང་མོ་བརྒྱུད་ནས་མཐའ་ཡས་པའི་ལུས་་་
ཅན་ཀུན་གྱི་གནས་སྐབས་དང་མཐར་ཐུག་གི་ཕན་བདེ་མ་ལུས་
པ་བསྒྲུབས་དང་སྒྲུབ་བཞིན་ཡོད་པ་འདི་ནི་མཁས་བླུན་ཀུན་ལ་
རླུང་ལྟར་དུ་གྲགས་པའི་གཏམ་ཡིན་པ་དང་། ཁྱད་པར་དེང་་་
དུས་ཚན་རིག་གི་ལྟ་བའི་ཡང་རྩེར་སོན་པའི་ནུབ་ཕྱོགས་ཀྱི་་༌་་
རིག་པ་སྨྲ་བ་དུ་མས་ཀྱང་ང་ཚོ་བསིལ་ལྡན་ལྗོངས་ཀྱི་ནང་་་་་་་
བསྟན་ཤེས་རིག་ལ་ཐུན་མོང་མ་ཡིན་པའི་གདེང་འཇོག་དང་་་་
རབ་ཏུ་དྭངས་བའི་ཡིད་ཀྱིས་བསྔགས་བརྗོད་ཀྱི་མེ་ཏོག་གཏོར་
ཏེ་ཁོ་ཚོའི་རྒྱབ་བརྟེན་གྱི་ཚན་རིག་གི་གཞུང་ལུགས་དྲི་མ་མེད་
པ་ཡིན་ཞེས་སྤྱི་བོའི་གཙུག་ཏུ་བཀུར་བཞིན་སློབ་སྦྱོང་གི་ལས་་
ལ་རབ་ཏུ་བརྩོན་བཞིན་མཆིས་པ་ནི་རང་ཅག་རྣམས་དགའ་བ་



བསྐྱེད་འོས་པའི་གནས་མ་ཡིན་ནམ། དེ་ལྟ་ནའང་མ་རིག་པའི་
རབ་རིབ་ཀྱིས་མིག་བསླད་པའི་ལུས་ཅན་ཁག་ཅིག་གིས་ང་ཚོའི་
རིག་གནས་རྗེས་ལུས་ཡིན་སྙམ་ནས་མགོ་བོ་འགལ་མེ་ལྟར་་་་་་
འཁོར་ཞིང་ཅལ་སྒྲས་རི་དྭགས་ཀྱི་ཚོགས་བྲོས་པའི་དཔེ་བཞིན་
རྩ་བ་བོར་ནས་ཡལ་ག་ལ་འཇུ་བའི་རང་བཞིན་ལྷུར་བླངས་ཏེ་
ཡ་ང་བའི་གཏམ་སྣ་ཚོགས་འུད་ཀྱིས་བསྒྲགས་ཏེ་འཕྲལ་ཕུག་གི་
ལེགས་ཚོགས་ཀྱི་སྒོ་མོ་འགོག་པའི་ཐབས་ལ་བརྩོན་པར་བྱེད་པ་
ཚོས་གཏན་གྱི་འདུན་མ་ལ་བསམ་གཞིགས་རྣལ་མ་རེ་བྱས་ནས་
གཏམ་སྨྲས་ན་མཛེས་པར་སེམས་སོ།།
དེས་ན་རང་ཅག་རྣམས་ཀྱིས་བསམ་བློ་ཅུང་ཟད་རྒྱ་བསྐྱེད་
དེ་བློ་སེམས་གཅིག་སྒྲིལ་གྱིས་སྔོན་བྱོན་མེས་པོས་བཞག་པའི་་་
སྲིད་ན་འགྲན་ཟླ་བྲལ་བའི་ཡིད་བཞིན་གྱི་ནོར་བུ་ལྟ་བུའི་ནང་
བསྟན་རིག་པའི་གཞུང་ལུགས་ཀྱི་ཤེས་བྱ་ཐམས་ཅད་ད་ལྟ་ཡང་
དག་པའི་ཏང་གི་སྲིད་ཇུས་བཟང་བོ་འདིའི་སྒོ་དང་བསྟུན་ནས་
ཉམས་པ་སོར་ཚད་དང་མི་ཉམས་གོང་འཕེལ་གྱིས་མཚོན་་་་་
འཛིན་སྐྱོང་སྤེལ་གསུམ་གྱི་བྱ་བཞག་ལ་སྙིང་ནས་སྤྲོ་བ་བསྐྱེད་་
དེ་འབད་འབུང་བགྱིད་པ་ནི་བྱ་བ་ཐམས་ཅད་ཀྱི་སྙིང་བོ་ཡིན་



སྙམ་མོ།།
དེ་ལྟ་བུའི་ཀུན་ནས་བསླངས་ཏེ་མོས་པ་རབ་ཏུ་བརྟས་་་་
ཁུལ་གྱིས་ད་ལན་འདིར་བྱ་བཏང་ཆེན་པོ་ཤར་འཛམ་ཐང་བ་་་
ངག་དབང་སྐལ་ལྡན་རྒྱ་མཚོ་མཆོག་གི་གསུང་ཐོར་བུ་རྣམས་རྒྱ་
ཆེ་བའི་དད་ལྡན་མང་ཚོགས་ཀྱི་རེ་བ་སྐོང་ཕྱིར་ཕྱོགས་གཅིག་
ཏུ་བསྡུས་ཏེ་དེབ་ཏུ་བཅོས་པ་འདི་བརྗོད་བྱ་རྗོད་བྱེད་གང་་་་
ཐད་ནས་རྟོན་བཞི་ལྡན་པའི་རིང་ལུགས་ཇི་ལྟ་བ་བཞིན་དུ་་་་
གནད་ཀྱི་གཟེར་མ་འཆུག་པར་བརྒྱུད་རིམ་གསེར་རིའི་ཕྲེང་བ་
རྣམས་ཀྱི་སྙན་བརྒྱུད་ཀྱི་གདམ་པ་ཟབ་མོ་བྱིན་རླབས་ཀྱི་དྲོད་་
ཚད་མ་ཡལ་བ་གང་དག་རིག་འཛིན་གྱི་སྐལ་ལྡན་ཕོ་མོ་གང་་་་
དག་ལ་ཉམས་མྱོང་དམར་ཁྲིད་ཀྱི་ཚུལ་དུ་བཀའ་དྲིན་བསྩལ་བ་
ལགས་པས་ཐར་བ་དོན་དུ་གཉེར་བའི་གང་ཟག་ཅིག་ཡིན་ཕྱིན་
མེད་དུ་མི་རུང་བ་ལྟ་བུའི་ཆེས་ཤིན་ཏུ་རྨད་དུ་བྱུང་བའི་དངོས་
པོ་ཡིན་པ་ནི་བློ་ལྡན་གཟུ་བོར་གནས་ཤིང་ངེས་དོན་ལག་ལེན་
ལ་མཁས་པ་རྣམས་ཀྱིས་མཐར་ཆགས་སུ་གཟིགས་ན་མཁྱེན་་་་
པར་འགྱུར་ཕྱིར་མང་དུ་སྨོས་པའི་ངལ་བ་མི་དགོས་མོད། པར་
དུ་བསྐྲུན་པའི་ཐད་ལ་དེ་ཡང་རྗེ་གང་ཉིད་ཀྱི་གསུང་རྣམས་ནི་



ཕལ་ཆེར་ཐོལ་བྱུང་དུ་གསུང་བ་དང་སློབ་མ་རྣམས་ཀྱིས་ཟིན་་
བྲིས་སུ་བཏབ་པའང་མཆིས་པས་རྨོངས་པའི་ཞིང་དུ་ཡུར་བའི་
ཕྲན་ལྟ་བུས་དགོངས་པའི་གཏིང་མི་དཔོག་པས་མིང་ཚིག་ཐ་་་
སྙད་ཕལ་ཆེར་མ་བཅོས་རང་སོར་བཞག་ཡོད་ཅིང་དག་་་་་་་
བསྒྲིགས་སོགས་ཀྱི་ཐད་ལ་མ་བཅོས་པ་དང་ལོག་པར་བཅོས་པ་
སོགས་འཁྲུལ་བའི་ཆ་གང་མང་ཡོད་ངེས་པས་བླ་མ་རིན་པོ་ཆེ་
དང་གཟུར་གནས་མཁས་དབང་རྣམས་ཀྱི་སྤྱན་སྔར་སྙིང་ནས་
འཆགས་སོ། །
དཔར་དུ་བསྐྲུན་པའི་དམིགས་ཡུལ་ནི། གངས་ཅན་པའི་་་
ཤེས་བྱ་རིག་པའི་མེ་ཏོག་སྣ་མང་བཞད་པའི་ཁྲོད་དུ་སླར་ཡང་
ཟིལ་མངར་འབུམ་དུ་འཐོར་བའི་སྔ་ན་མེད་པའི་ཆུ་སྐྱེས་གསར་
བ་བཞད་པའི་ཐེངས་དང་བོའི་གཟིགས་མོ་དེ་རེས་སུ་མ་ཆད་་་
པའི་གཟིགས་པ་པོ་ཡོངས་ལ་མཆོད་སྤྲིན་དུ་བསྟར་བ་དང་་་་
གཅིག རང་ཅག་ཁ་བའི་ཡུལ་གྱི་མེས་པོས་ཤུལ་བཞག་རིག་་་་
གནས་སྲུང་སྐྱོབ་དང་ཁྱད་པར་རྩོམ་རིག་མྱུར་སྐྱོབ་གོང་འཕེལ་
གཏོང་བའི་ཆ་རྐྱེན་དང་གཉིས། འདི་སྣང་གི་ཞེན་པ་བཏང་སྟེ་
དམ་ཆོས་རྣལ་མ་སྒྲུབ་པའི་སྐྱེས་བུ་སྐལ་བ་དང་ལྡན་པ་རྣམས་



ལ་སྒྲུབ་པའི་ཆ་རྐྱེན་དང་གསུམ་གྱིས་ང་ཚོས་འབད་པ་ལྷུར་་་་
ལེན་གྱི་སྒོ་ནས་བྱ་བ་འདི་བསྒྲུབས་ཁུལ་བགྱིས་པ་ལགས་སོ། །
ཁ་བའི་མེ་ཏོག་འཛུམ་པའི་འཛིན་མའི་གཞིར། །
ཡིད་འཕྲོག་དོན་གྱི་འབྲས་བུ་གཡུར་ཟ་བའི། །
ལེགས་བཤད་དཔག་བསམ་ལྗོན་པའི་དགེ་མཚན་གྱིས། །
རྫོགས་ལྡན་གསར་བའི་དུས་སྟོན་བཞད་ཅིག་གུ །། །
ཞེས་གླེང་བསླངས་པའི་ཐོག་མའི་གཏམ་འདི་ཉིས་སྟོང་གཅིག་ལོའི་ཟླ་ཚེས་་་
བཟང་བོར་ཁྲིན་ཏུ་གྲོང་ཁྱེར་དུ་མདོ་མེད་འཁྱམ་པོ་ཆོས་དབང་གིས་སོར་མོའི་འདུ་
བྱེད་ཀྱི་ཟློས་གར་རོ། ། ། །



༩ kkkkkkkkkyg
དཀར་ ཆག
•94
རྗེ་བཙུན་ངག་དབང་སྐལ་ལྡན་རྒྱ་མཚོའི་རྣམ་ཐར་ཉུང་བསྡུས་
དད་པའི་ཀུ་མུད་བཞད་པའི་ཟླ་ཟེར་བཞུགས།….............1
ཞལ་གདམ་དང་བསླབ་བྱ་སྣ་ཚོགས་ཀྱི་སྐོར། .....…....…...…...11
ཟབ་མོ་དམིགས་ཁྲིད་ཀྱི་སྐོར། .......….....................29
སྒྲུབ་ཐབས་ཀྱི་སྐོར། .......…......…..........…..............66
ཆོ་ག་སྣ་ཚོགས་ཀྱི་སྐོར།.........…….........…...…...........….. 58
མགུར་གླུའི་སྐོར། ...…
བསྟོད་པ་དང་གསོལ་འདེབས་ཀྱི་སྐོར།
བསང་མཆོད་ཀྱི་སྐོར། .....
བར་ཆད་ལམ་སེལ་གྱི་སྐོར། ...............................112
གཅོད་ཀྱི་སྐོར། ....….......................................115
བསྔོ་བ་སྨོན་ལམ་གྱི་སྐོར། ......….....
སྐྱེས་ཆེན་གཞན་གྱི་ཕུལ་བའི་ཞབས་བརྟན་གསོལ་འདེབས་ཀྱི་
....................130
སྒྲིག་པ་པོས་བཀའ་དྲིན་ཞུ་བ། ....
-• • • 103
• •••115
A
...... 142



རྗེ་བཙུན་ངག་དབང་སྐལ་ལྡན་རྒྱ་མཚོའི་རྣམ་ཐར་
ཉུང་བསྡུས་དད་པའི་ཀུ་མུད་བཞད་པའི་
ཟླ་ཟེར་བཞུགས། །
འཛམ་ཐང་བ. ཆོས་དབང་།
༄༅། ། ན་མོ་གུ་རུ།
གང་ཐུགས་སྤྲོས་པ་བྲལ་བའི་མཁའ་དབྱིངས་སུ། །
རིམ་གཉིས་རྟོགས་པའི་ཉིན་བྱེད་དཀྱིལ་འཁོར་རྒྱས། །
སྐལ་ལྡན་གདུལ་བྱའི་སྙིང་མུན་མཐར་བྱེད་པའི། །
གྲུབ་དབང་རྒྱ་མཚོའི་མཚན་ཅན་སྲིད་ན་རྒྱལ། །
དེ་ཡང་དཔལ་ལྡན་རྒྱལ་བ་ཇོ་ནང་བའི་བསྟན་པ་སྤྱི་དང་ཁྱད་པར་
དཔལ་ལྡན་དུས་ཀྱི་འཁོར་ལོའི་ངེས་དོན་སྒྲུབ་བརྒྱུད་ཀྱི་བསྟན་པའི་གདུགས་
ཆེན་གྱི་ཡུ་བ་བཤད་སྒྲུབ་དཔུང་པ་བརྟན་པོས་སྲིད་པའི་རྩེ་མོར་སྒྲེང་བའི་
བདག་ཉིད་དམ་པ་ཀུན་སྤངས་པ་ཆེན་པོ་རྗེ་བཙུན་རིན་པོ་ཆེ་ངག་དབང་
སྐལ་ལྡན་རྒྱ་མཚོ་དཔལ་བཟང་བོ་གང་ཉིད་ཀྱི་ཕྱི་ནང་གསང་གསུམ་གྱི་རྣམ་
པར་ཐར་བ་ནི་ས་ཆེན་པོའི་རྡུལ་དང་ནམ་མཁའི་མཐར་གཞལ་བའི་ངང་
ཚུལ་ལས་མ་འདས་ཀྱང་། འདིར་གནས་སྐབས་ཀྱི་དགོས་མཁོ་དང་བསྟུན་
ནས་རྒྱ་མཚོ་ཆེན་པོ་ལས་ཆུའི་ཐིགས་པ་ཙམ་ཞིག་དད་གསུམ་གྱི་ཀུ་ཤའི་རྩེ་
མོས་བླངས་ཏེ་རིས་སུ་མ་ཆད་པའི་གཟིགས་པ་པོ་ཡོངས་ལ་མཆོད་པའི་སྤྲིན་
དུ་སྤྲོ་བར་འདོད་དོ། །
དེ་ཡང་ཁམས་གསུམ་ཆོས་ཀྱི་རྒྱལ་བོ་ཀུན་མཁྱེན་དུས་གསུམ་སངས་



རྒྱས་དོལ་པོ་པ་ཆེན་པོས་ལུང་གི་རོལ་མོས་སྙན་པར་བསྔགས་པའི་གནས་
མཆོག་མཁས་གྲུབ་བྱེ་བའི་བསྟི་གནས་མདོ་ཁམས་སྨད་ཀྱི་ཆར་གཏོགས་པ་
ཤར་འཛམ་ཐང་ཆོས་ཀྱི་གྲོང་ཁྱེར་ཞེས་སྙན་པའི་བ་དན་སྲིད་པའི་རྩེ་མོར་
གཡོ་བ་གང་དེར་རབ་བྱུང་བཅོ་ལྔ་བའི་ལྕགས་མོ་བྱ་ཡི་ལོ་སྤྱི་ལོ་ ༡༩༢ ༡ལ་
ཡབ་རིགས་རུས་གཙང་མ་མིང་ཆེ་བཤད་སྒྲུབ་དང་ཡུམ་གོ་ཙོང་བཟའ་ལྷ་མོ་
སྐྱིད་གཉིས་ཀྱི་སྲས་སུ་ངོ་མཚར་བའི་དགེ་མཚན་དང་བཅས་སྙིགས་མའི་
རྒུད་པ་གཞོམ་སླད་དུ་མཚན་དཔེའི་རྟ་ལྗང་ གཞོན་ནུ་ མངོན་ པར་ ཤར་
རོ། །
དེ་ནས་ཡུལ་གྱི་གོམས་སྲོལ་ལྟར་ལེགས་པར་སྐྱེད་བསྲིངས། དགུང་
གྲངས་ལྔ་བཞེས་སྐབས་འཁོར་བའི་སྐྱོན་མཐོང་ཞིང་མི་རྟག་པ་ཐུགས་ལ་
འཁྲུངས་ཏེ་སྐབས་སྐབས་སུ་བཤུམ་ནས་བཞུགས་པ་དང་ཡབ་ལ་དགོན་པར་
སྐྱོལ་ཆོས་བསྒྲུབ་ཏུ་འགྲོ་དགོས་ཞེས་བླ་ན་མེད་པའི་རྡོ་རྗེའི་ཚིག་གིས་འགྲན་
བྲལ་སྐྱེས་བུ་དམ་པའི་རང་གཟུགས་མངོན་པར་གདའ་འོ། ། དེ་ཡང་མི་
རྟག་པ་ཐུགས་ལ་འཁྲུངས་པ་ནི་འ་མ་ཐམས་ཅད་ཀྱི་རྩ་བ་ཡིན་པར་གསུངས་
ཏེ། ། ཇི་སྐད་དུ། མི་རྟག་རྒྱུད་ལ་མ་སྐྱེས་ན། ། གསང་བ་འདུས་པ་མི་
ཟབ་སྟེ། ། མི་རྟག་རྒྱུད་ལ་སྐྱེས་གྱུར་ན། ། སྐྱབས་འགྲོའི་ཚིག་གསུམ་ཟབ་
པ་ཡིན། ། ཞེས་པ་ལྟར་རོ། ། གཞན་ཡང་ཡབ་ཀྱི་རུམ་ལ་གཟིམ་ཡོད་དུས་
ཐིག་ལེ་སྐར་མ་ལྟ་བུ་ཁ་དོག་སྣ་ཚོགས་པ་གཟིགས་སྣང་ལ་ཡོད་པ་སོགས་དམ་
པའི་རྟགས་མཚན་མི་ཉུང་བ་ཡོད་ཀྱང་མང་དོགས་སོ། །
དེ་ནས་རྩ་རྒྱུད་ལས། ། བླ་མའི་ཞལ་ལ་མ་བརྟེན་དང་། ། དེ་ཡི་
མན་ངག་མ་ཐོབ་པར། ། འཁོར་བ་རྒྱ་ཆེ་རྒྱ་མཚོ་ལས། ། ཕ་རོལ་ཕྱིན་པར་
མི་འགྱུར་རོ། ། ཞེས་སོགས་ཀྱི་དགོངས་པ་བཞིན་གང་ཉིད་ཀྱིས་འཁོར་
བའི་གནས་འདི་དུག་སྦྲུལ་གྱི་ཚང་དང་མེ་ཡི་འོབས་ལྟར་དུ་གཟིགས་ནས་དེ་



ལས་ཐར་འདོད་ཀྱི་ངེས་འབྱུང་ཤུགས་དྲག་པོས་རབ་ཏུ་བསླངས་ཏེ་ཉིད་
དགུང་གྲངས་བཅུ་བཞི་བཞེས་སྐབས། ། བྱ་བཏང་ཆེན་པོ་སྨོན་ལམ་བཟང་
པོ་དང་། དཔལ་ཀ་ལ་ཙཀྲའི་སྒྱུ་འཕྲུལ་རྡོ་རྗེ་བཟང་བོ་དང་། ། གྲུབ་པའི་
དབང་ཕྱུག་བསྟན་པ་གསལ་བྱེད་གསུམ་གྱི་ཞབས་པད་སྤྱི་བོས་བཀུར་བཞིན་
རིམ་གྱིས་རྡོ་རྗེའི་རྣལ་འབྱོར་སྦྱོར་བ་ཡན་ལག་དྲུག་གི་ཐུན་མོང་དང་ཐུན་
མོང་མ་ཡིན་པའི་ལམ་གྱི་དབང་ལུང་མན་ངག་ཇི་སྙེད་པ་ལེགས་པར་ཞུས་
ཤིང་གསན་ནས་དམ་པ་གོང་མའི་ཕྱག་སྲོལ་ལྟར་ཉམས་བཞེས་མཛད་སྐབས་
ལམ་རང་རང་གི་རྟགས་མཚན་ཅི་རིགས་པ་རེ་ངེས་པར་བྱུང་ངོ། ། འདི་
ནས་བཟུང་བླ་མ་རིན་པོ་ཆེ་ངག་དབང་རྡོ་རྗེ་བཟང་པོ་དམ་པ་འདིས་སྤྱི་བོའི་
རིགས་ཀྱི་བདག་པོ་མཆོག་ ཏུ་བཀུར་བཞིན་སྒྲུབ་པ་ཉམས་ལེན་གྱི་བྱ་བས་
དུས་འདའ་བར་མཛད་དོ། ། །
དེ་ནས་འབྱུང་འདུལ། སྒྲོལ་དཀར། ཕུར་བ་སོགས་བསྙེན་སྒྲུབ་ལ་
བརྩོན་སྐབས་ཉིན་ཞིག་རྗེ་འདིའི་རྨི་ལམ་དུ། བུད་མེད་མཛེས་མ་རྒྱན་གྱིས་
བརྒྱན་པ་ཞིག་ཉེ་འདབས་ནས་འོང་སྟེ་ཁོང་ལ་དགའ་སྤྲོའི་རྣམ་པ་བསྟན་
སྐབས་ཕུར་བ་རྡོ་རྗེ་གཞོན་ནུའི་ང་རྒྱལ་གསལ་སྣང་བརྟན་པོའི་ངང་དུ་ཕྱག་
གི་གནམ་ལྕགས་ཀྱི་ཕུར་བུ་དེ་བུད་མེད་དེའི་སྙིང་གར་ཚད་ཙམ་བྱས་ཚེ། ཉེ་
འཁོར་གྱི་ཕྱོགས་ཐམས་ཅད་དུ་བུད་མེད་མང་བོས་ངུ་འབོད་དི་རི་རི་བཅས་
ཡལ་སོང་། ནང་བར་བླ་མ་ལ་ཞུས་ཚེ་ད་ཕྱིན་ཆད་ཆོས་ལ་བར་ཆད་མི་འོང་
གསུང་། དེ་ནས་བཟུང་དགུང་གྲངས་ཉེར་བརྒྱད་ཀྱི་བར་དུ་བླ་མ་རིན་པོ་
ཆེའི་དྲུང་དུ་ བསྡད་ནས་ལམ་ བསགས་ སྤྱངས་ ལ་ འབད། ཉིད་ དགུང་
གྲངས་ཉེར་དགུ་བཞེས་སྐབས་དམ་པ་འདིའི་རྨི་ལམ་དུ་བླ་མ་རིན་པོ་ཆེས་
བདག་ཤམྦྷ་ལར་འགྲོ་རྒྱུ་ཡིན་ཚུལ་སོགས་ཇི་ལྟར་གསུངས་པ་བཞིན་གྲུབ་
བརྒྱའི་གཙུག་རྒྱན་རྡོ་རྗེ་བཟང་པོ་གང་གི་མཚན་དཔེའི་ཉིན་བྱེད་དབང་བོ་



ཆོས་དབྱིངས་ཆུ་ལྷའི་ཕང་བར་མནལ་ལོ། ། །
དགུང་གྲངས་ སོ་ དྲུག་ པར་ འཛམ་ ཐང་ གཙང་ཆེན་ དགོན་ གྱི་ བླ་
འཚབ་ལ་བཞག དེ་སྐབས་ས་ཆ་ཤིན་ཏུ་ཡངས་པ་སྤང་ལྗོངས་མེ་ཏོག་གིས་
གང་བའི་དབུས་ན་རབ་ཏུ་མཛེས་པའི་ཁྲིའི་སྟེང་ན་རྡོ་རྗེ་བཟང་བོ་བཞུགས་
ཤིང་མཐའ་སྐོར་དུ་མི་མང་པོས་བསྐོར་ནས་བཞུགས་སྐབས། བླ་མའི་ཞལ་
ནས། ཨ་སྐལ་ལྡན་འདི་ན་མི་རེ་བཞི་ཡོད་པ་དེ་ཁྱོད་ཀྱི་འབྲེལ་ཐོགས་རེད།
ཕྱི་ན་ཡོད་ཚད་ལ་འཕོ་བ་མ་ཐེབས་པ་ཡིན་གསུང་ཞིང་དེ་ཕན་ཆད་རོ་སྔས་སུ་
ཕེབས་ཚེ་བླ་མའི་ཐུགས་དང་ཤི་བོའི་རྣམ་ཤེས་ རང་སེམས་གསུམ་དབྱེར་
མེར་རོ་གཅིག་ཏུ་མ་གྱུར་བར་གསུང་མཚམས་མི་འཇོག་པ་ལགས། གཞན་
ཡང་འདི་སྐབས་ཤིག་ལ་ཉམས་སྣང་དུ་བླ་མ་བྱོན་ནས་ང་འཇིག་རྟེན་གྱི་
ཁམས་ན་གཟུགས་སྐུ་མེད་ཀྱང་ཡེ་ཤེས་ཀྱི་སྐུ་ཁྱོད་དང་འབྲལ་བ་མེད་ཚུལ་
སོགས་ཕྱིའི་འབྱུང་ལུང་བསྟན་གནང་ངོ། ། དེ་ཡང་རྗེ་འདིས་བླ་མ་ལ་
སངས་རྒྱས་དངོས་ཀྱི་འདུ་ཤེས་དང་ཡེ་འབྲལ་མ་མྱོང་བས་ནམ་ཡང་གསོལ་
བ་འདེབས་སྐབས་བླ་མ་རིན་པོ་ཆེའི་ཞལ་མཇལ་བ་དང་གསུང་ཐོས་ཏེ་ཕན་
ཚུན་ཞལ་བརྡ་གང་མང་གནང་བ་སོགས་ནི་དངོས་སམ་རྨི་ལམ་གང་རུང་དུ་
བགྲང་ གིས་ མི་ལང་། ཚུལ་ དེ་ དག་ ནི་ཡེ་ ཤེས་ གསལ་ བའི་ རྒྱུད་ལས།
མཚན་དང་དཔེ་བྱད་ལྡན་པའི་ལྷ། ། བསྐལ་བ་སྟོང་དུ་བསྒོམ་པ་བས། །
བླ་མ་དྲན་པ་བསོད་ནམས་ཆེ། ། ཞེས་དང་རྗེ་མི་ལ་རས་པས། བླ་མ་
མཚན་ལྡན་ཞིག་ལ་སློབ་མ་དད་ལྡན་ཞིག་གིས་གསོལ་བ་བཏབ་ན་སྒོམ་ཞོར་
ལ་འོང་། ཞེས་པའི་དགོངས་པ་དང་མཐུན་སྙམ། །
དེ་ནས་བླ་མ་རིན་པོ་ཆེའི་བཀའ་བཞིན་བླ་མ་ངག་དཔལ་གྱི་དྲུང་དུ་
ཕེབས་ནས་ དུས་ འཁོར། འཇིགས་བྱེད། རོ་ ལང་ བརྒྱད་ སྐོར། མི་
འཁྲུགས་པ། ཚེ་དབང་། གྲུབ་ཆེན་བརྒྱད་ཅུ་སོགས་ཀྱི་དབང་དང་གཞན་



སྟོང་སོགས་ཁྲིད་ལུང་མཐའ་ཡས་པ་བུམ་པ་གང་བྱོའི་ཚུལ་དུ་འཕོས་ཏེ་ཉིད་
ཐུགས་རྒྱ་མཚོ་ཆེན་པོ་ལམ་རིམ་གཉིས་ཀྱི་ནོར་བུས་མངོན་པར་གཏམས་
སོ། ། དེ་ནས་ངག་དཔལ་རིན་པོ་ཆེས་ཀྱང་དམ་པ་འདི་རང་གི་རྒྱལ་ཚབ་ཏུ་
བསྐོས་ཤིང་ངེས་དོན་སྒྲུབ་བརྒྱུད་ཀྱི་བསྟན་པ་ལ་འབད་དགོས་ཚུལ་དང་
ཕྱིས་འབྱུང་ལུང་བསྟན་གནང་ནས་དག་པའི་ཞིང་དུ་གཤེགས་སོ། །
དེ་ནས་རིམ་བཞིན་དུས་དབང་གིས་ཟིང་འཁྲུགས་རབ་དང་རིམ་པ་
བྱུང་བ་ཐམས་ཅད་བར་བར་དུ་ཉམས་དང་རྨི་ལམ་གང་རུང་དུ་རྡོ་རྗེ་བཟང་
བོ་གང་ཉིད་ཀྱིས་ལམ་སྟོན་དང་གེགས་སེལ་མཛད་པ་ནི་བརྗོད་ཀྱིས་མི་ལང་།
དེ་ནས་དམ་པ་འདི་ཉིད་བཙོན་དུ་བཟུང་ནས་ཡ་ང་བའི་འཐབ་རྩོད་དང་
བཀྲས་སྐོམ་ཡི་དྭགས་ལྟ་བུ་མྱོང་དགོས་བྱུང་གསུང་། དེ་དག་གི་སྐབས་སུ་
ཉིན་ཞིག་བཙོན་ཁང་ནས་དམན་པ་རྣམས་ལ་སྐྱོབ་འདོད་ཡོད་ཀྱང་མཐུ་
སྡུག་རང་གཞན་གཉིས་པོ་སྡུག་བསྔལ་བར་དགོངས་ཏེ་རྩ་བའི་བླ་མ་ངག་
དབང་རྡོ་རྗེ་བཟང་པོ་ཞེས་སྙིང་ཁུང་རུས་པའི་གཏིང་ནས་འབོད་བསྐུལ་
བྱས་སྐབས་གློ་བུར་དུ། ཨ་སྐལ་ལྡན་ཁྱོད་ཀྱིས་ཅི་ལ་འབོད། ཅེས་དབུགས་
དབྱུང་གི་གསུང་ཚངས་པའི་དབྱངས་ལྟ་བུ་བྱུང་ཚེ། བཀྲས་སྐོམ་སོགས་
སྡུག་བསྔལ་ཤིན་ཏུ་ཆེ་ཤི་ན་དགའ་ཞུས་ཚེ་དེ་མ་ཐག་དཀར་ཡོལ་མར་ཁུས་
བཀང་བ་ཞིག་གནང་ནས་འདི་འཐུང་གསུང་། ཐེ་ཚོམ་མེད་པར་བཏུང་
བས་དེ་ཕན་ཆད་ལྟོགས་སྣང་སྐོམ་སྣང་ཡེ་མ་ཡོད་གསུང་། །
དེ་ཡང་སྡོང་བོ་བཀོད་པ་ལས། དགེ་བའི་བཤེས་གཉེན་གྱིས་ཡོངས་
སུ་ཟིན་པའི་བྱང་ཆུབ་སེམས་དཔའ་རྣམས་ནི་ལས་དང་ཉོན་མོངས་ཀྱིས་
ཐུབ་པར་དཀའ་བ་ཡིན་ནོ། ། ཞེས་དང་ཀླུ་སྒྲུབ་ཀྱིས་མཛད་པའི་རིམ་ལྔ་
ལས། སློབ་དཔོན་གྱིས་ནི་སྡིག་པ་འཕྲོག ། སློབ་དཔོན་གྱིས་ནི་འཇིགས་
པ་སེལ། ། སློབ་དཔོན་གྱིས་ནི་སྡུག་བསྔལ་གྱི། ། རྒྱ་མཚོའི་འཇིགས་ལས་



སྒྲོལ་བར་འགྱུར། ། ཞེས་པའང་འདི་ལྟ་བུ་ལས་གཞན་དུ་ཅི་ཡོད།
དེ་ནས་མི་རིང་བར་བཙོན་གྲོལ་བྱས་ནས་ཕ་ཡུལ་དུ་འབྱོར་ཀྱང་
གསར་བརྗེ་ངོ་ལོག་གི་ཞྭ་བསྐོན། དེ་དུས་སུ་ཡང་ཡ་ང་བའི་འཐབ་རྩོད་དང་
བཀྱིག་བརྡུང་སོགས་རྩིང་སྤྱོད་ཤིན་ ཏུ་བྱས་ཀྱང་ཐུགས་རྣམ་པར་མི་རྟོག་
པའི་ངང་ལ་བཞུགས་པས་ཅི་བྱ་གཏོལ་མེད་དུ་གྱུར། སླར་ཡང་མ་ཉེས་ཁ་
ཡོག་གིས་ཡིད་སྲུབ་སྙིང་ལ་ཞུགས་པའི་དམུ་རྒོད་དུ་མས་ཕྱི་བཀྱིག་ནང་
བཀྱིག་བྱས་ཤིང་མཛོ་རྒོད་ལ་བསྐྱོན་ཏེ་འཛི་ཡུལ་ནས་རྐུ་ཁ་ལ་སླེབ་སྐབས་
སྐད་གསང་མཐོན་པོས་སྨོན་ལམ་འདི་ལྟར་བཏབ་པོ། དཔལ་ལྡན་འཛམ་
ཐང་ཆོས་ཀྱི་ཕོ་བྲང་ན་བཞུགས་པའི་བླ་མ་བཀའ་དྲིན་ཅན་ངག་དབང་རྡོ་རྗེ་
བཟང་པོ་བླ་མ་ཡི་དམ་སངས་རྒྱས་བྱང་སེམས་མཁའ་འགྲོ་ཆོས་སྐྱོང་ཁྱད་
པར་དཔལ་ལྡན་གུར་གྱི་མགོན་པོ་ཁྱེད་རྣམས་ངའི་ལུས་དང་གྲིབ་མ་བཞིན་
འགྲོགས་ནས་སྐད་ཅིག་ཙམ་ཡང་མ་གཡེལ་བར་ངའི་བསམ་དོན་ཆོས་བཞིན་
དུ་འགྲུབ་པར་མཛོད་ཅིག ང་རང་ཕྱིར་ལ་འོང་ནས་རྒྱལ་བསྟན་སྤྱི་དང་
ཁྱད་པར་ངེས་དོན་ཇོ་ནང་པའི་བསྟན་པའི་དར་ཆེན་ཕྱར་ནས་རྒྱ་མི་སོགས་
ང་ལ་བཟང་འབྲེལ་དང་ངན་འབྲེལ་ བཞག་པའི་སེམས་ ཅན་ཐམས་ཅད་
གདོད་མ་ སངས་ རྒྱས་ཀྱི་གོ་འཕང་ཐོབ་པར་གྱུར་ཅིག ངའི་མིག་གིས་
མཐོང་ཚད་རྣ་བས་ཐོས་ཚད། འབྲེལ་བ་ཡོད་ཚད་ཐམས་ཅད་ཀྱི་རྒྱུད་ལ་
བྱམས་སྙིང་རྗེ་བྱང་ཆུབ་ཀྱི་སེམས་སྐྱེས་ནས་སྐྱེ་བ་འདི་དང་ལུས་རྟེན་འདི་ལ་
སངས་རྒྱས་པར་གྱུར་ཅིག ཅེས་ཞེ་ཐག་པ་ནས་སྨོན་ལམ་བཏབ་པོ། །
དེ་ནས་རྐ་མདའི་ཁྲིམས་ཁང་ནང་དུ་བཞུགས། ཉིད་ཀྱི་གསུང་ལས།
ང་རང་གི་བླ་མའི་ཐུགས་དང་རང་སེམས་དབྱེར་མེད་དུ་བསྲེས་ནས་ཡེང་བ་
སྤུ་ཙམ་མ་བྱས་པས་མཉམ་ རྗེས་འདྲེས་པ་ཡིན་སྙམ་ཡང་དེ་ནི་མིན་པར་
གདའ་གསུང་། དེ་ནས་རྒྱ་ཁ་བཀྲ་ཤིས་གླིང་དུ་ལོ་ལྔ་ལ་བཞུགས། དེ་ནས་



ཤོང་འུར་ལོང་ཁྲང་ སོགས་ སུ་ བཞུགས། འདི་དག་ གི་ སྐབས་ སུ་ བཙོན་
གྲོགས་རྣམས་ལ་བློ་ལྡོག་རྣམ་བཞི། སྐྱབས་སེམས། མ་ཎི་བསྙུང་གནས་
སོགས་ཆོས་ཀྱི་བདུད་རྩིའི་སྐལ་བ་གནང་ཞིང་འཁོར་ལོ་གསུམ་གྱི་བྱ་བ་
འབའ་ཞིག་ གིས་དུས་འདའ་བར་མཛད། ཁྱད་ པར་ དགེ་བའི་བཤེས་
གཉེན་གོས་ཀླུ་སྒྲུབ་དང་རྒྱ་ནག་མཁན་པོ་དགེ་ལེགས་སོགས་ལ་ཟབ་ལམ་
སྦྱོར་དྲུག་གི་སྐལ་པ་གནང་ཞིང་བསམ་གཏན་ཉམས་ལྔ་ངོ་འཕྲོད་པ་སོགས་
སློབ་བུ་རྣམས་ལ་ཉམས་རྟོགས་བཟང་རབ་འཁྲུངས་པ་དང་སྐྱེ་འགྲོ་དཔག་
མེད་ཐར་བའི་ལམ་ལ་བཀོད་པ་དང་འཚོ་བའི་ཞན་ཆ་ཤིན་ཏུ་ཆེ་ཡང་འཚོ་བ་
ཡོད་ཚད་གཞན་ལ་སྟེར་ནས་རང་ཉིད་མཉམ་བཞག་ལ་ཉིན་ཞག་མང་བོར་
བཞུགས་པ་སོགས་རྒྱལ་སྲས་དཔའ་བོའི་རྣམ་ཐར་སྐྱོང་བར་མཛད་པས་
གྲགས་པའི་སྙན་པ་ཕྱོགས་ཀྱི་ཐ་གྲུ་ཀུན་ཏུ་ཁྱབ་པོ། ། དེ་ལྟར་ཚུལ་འདི་
ཡང་། གུང་ ཐང་ བསྟན་ པའི་ སྒྲོན་ མེས། དམ་ པའི་ སྐྱེ་ བོ་ ཉམ་ ཐག་
ཀྱང་། ། ཆོས་དང་འགལ་བའི་ལས་མི་བྱེད། ། ཆར་འདོད་བྱེ་འུ་སྐོམ་ན་
འང་། ། ས་ལ་བབས་པའི་ཆུ་མི་འཐུང་། ། ཞེས་པ་ལྟར་རོ། །
དེ་ནས་མི་རིང་བར་རང་ཡུལ་དུ་ཕེབས་ཏེ་སྔོན་བླ་མ་རྣམ་གཉིས་ཀྱིས་
ལུང་བསྟན་པ་ལྟར་ཐོག་མར་ས་དམར་དཔལ་རྩེ་དགོན་དུ་བཞུགས་ནས་
དུས་ཀྱི་འཁོར་ལོ་གཙོ་བོར་གྱུར་བའི་བླ་ན་མེད་པའི་ཆོས་ཀྱི་བདུད་རྩིའི་ཆར་
ཆེན་ཕབ་སྟེ་སྐྱེ་འགྲོའི་ཕན་བདེའི་པད་ཚལ་བཞད་པར་བྱས་སོ། ། དེའི་
རྗེས་དགེ་འཕེལ་རི་ཁྲོད་སོགས་སུ་ཕེབས་ཏེ་གདུལ་བྱ་མཐའ་ཡས་པའི་རེ་བ་
བསྐངས་སོ།། ད་ལྟ་བཀྲ་ཤིས་ ལྷ་ཁང་ཐང་དཔལ་ལྡན་ངེས་དོན་སྒྲུབ་
བརྒྱུད་གླིང་དུ་བགྲང་བྱ་བཅུ་ཕྲག་གཉིས་ལྷག་གི་རིང་ལ་ཕྱོགས་དང་རིས་སུ་
མ་ཆད་པའི་སློབ་བུ་བགྲང་ལས་འདས་པ་ལ་མདོ་སྔགས་ཟུང་འབྲེལ་གྱི་ངེས་
དོན་ཇོ་ནང་བའི་སྒྲུབ་བརྒྱུད་ཀྱི་ཟབ་མོ་ཆོས་ཀྱི་འཁོར་ལོ་བསྐོར་ཏེ་སྐུ་འཚོ་



ཞིང་གཞེས་པར་ཡོད་པ་འདི་ཀ་ལགས་སོ། ། སློབ་ཚོགས་ཀྱང་སྟོང་ཕྲག་
གཉིས་ལ་ཉེ་བ་ཙམ་བཞུགས་ཤིང༌། ཆོས་འབྲེལ་གསན་པ་ཙམ་ནི་འབུམ་
ཕྲག་ལས་ཀྱང་བརྒལ་ཏོ། ། ཡང་ཉིད་ཀྱི་གསུང་ལས། ང་རང་གི་ཆོས་
བརྒྱད་ཀྱི་བསམ་པ་སྤངས་ཅི་ཐུབ་བྱས་ཏེ་དུས་ཀྱི་འཁོར་ལོའི་དབང་སྟོད་
སྨད་བར་གསུམ་ལ་བརྒྱད་ཅུ་བསྐུར་བརྒྱ་ཁ་གང་ན་འདོད་ཀྱང་མ་གང་།
དབང་ལུང་མན་ངག་གང་ལའང་གསང་སྒྲོག་གི་ཉེས་པ་མི་འབྱུང་བའི་རྨི་
ལམ་ཟ་ཟི་དང་། བླ་མ་རིན་པོ་ཆེའི་བཀའི་གནང་བ་མ་ཐོབ་པ་གཅིག་ཀྱང་
མེད་རྗེས་འཇུག་རྣམས་ཀྱིས་སེམས་ལ་ཟུངས་གསུང་། སྔོན་གྱི་དམ་པ་གོང་
མ་བཞིན་ཚེ་འདི་སྣང་དང་ཆོས་བརྒྱད་ཀྱི་ཞེན་པ་གཏིང་ནས་བཟློག་པས་
གང་ཡང་དགོས་པ་མེད་པར་ཀུན་སྤངས་ཆེན་པོའི་རྣམ་ཐར་བསྐྱངས་ཏེ་ཚེ་
དང་སྒྲུབ་པ་སྙོམ་པར་མཛད་ཅིང་འགྲོ་བ་དམན་པ་སྤྱི་བོར་འཁུར་བཞིན་
བརྩེ་བས་སྐྱོང་བར་མཛད་པའི་བདག་ཉིད་ཆེན་པོ་འདི་ནི་སྲིད་པ་གསུམ་ན་
འགྲན་ཟླ་བྲལ་བའི་སྐྱེས་བུ་ཡིན་པར་ཐེ་ཚོམ་མེད་དོ། ། ད་ལྟ་ཁོང་གི་སློབ་
བུ་རྣམས་ཀྱང་གཞན་དང་མི་མཚུངས་པར་ཞི་དུལ་བག་ཡོད་ལྟོ་སྐྱ་གོས་ཧྲུལ་
ཁ་ཏོན་བཟླས་བརྗོད་ཐུན་བསྙེན་སྒྲུབ་སོགས་མཐོང་བ་ཙམ་གྱིས་ཁྱད་པར་
དུ་འཕགས་པ་ཤེས་ཐུབ། མདོར་ན་སྐུ་ཚེ་ཧྲིལ་བོར་ནོར་བཟང་དང་རྟག་ངུ་
བཞིན་དགེ་བའི་བཤེས་གཉེན་ཚུལ་བཞིན་བསྟེན་ནས་ཐུགས་མཉེས་པར་
བྱས། ཚེ་འདི་བློས་བཏང་སྟེ་བྱ་བཏང་གི་ཚུལ་གྱིས་ཆོས་ཤེས་པ་དེ་ཁ་བཤད་
ཙམ་དུ་མི་འཇོག་པར་རྒྱུད་ལ་སྦྱར་ནས་ཚེ་དང་སྒྲུབ་པ་སྙོམ་པར་མཛད་ཅིང་
དོན་དམ་ཆོས་སྐུའི་རང་ཞལ་མཇལ། གཞན་གདུལ་བྱ་རྣམས་ལ་སྨིན་བྱེད་
དབང་དང་གྲོལ་བྱེད་ཁྲིད་ཀྱི་གཙོས་དམ་ཆོས་བདུད་རྩིའི་ཆར་ཆེན་ཕབས་
ཏེ་ཐར་བ་དང་ཐམས་ཅད་མཁྱེན་པའི་ལམ་ལ་བཀོད་པ་ལགས་སོ། །
ཚུལ་འདི་ནི་བཀའ་དང་བསྟན་བཅོས་ ཐམས་ ཅད་ཀྱི་དགོངས་པ་
8



ཡིན་ཏེ། ཉི་མའི་སྙིང་པོའི་མདོ་ལས། ངའི་ཆོས་འདི་ཡོངས་སུ་མ་བསྒོམས་
ན་ཆོས་ཉིད་འོད་གསལ་མཐོང་བ་ག་ལ་སྲིད། ཅེས་དང་ཀུན་མཁྱེན་དོལ་
བོས། བསམ་གཏན་མེད་ན་ཆོས་ཉིད་མི་མཐོང་བས། ། སྒྲུབ་པའི་སྙིང་བོ་
ལོངས་ཤིག་དོན་གཉེར་བ། ། ཞེས་དང་ཏཱ་ར་ནཱ་ཐས། ། དུས་གསུམ་གྱི་
རྒྱལ་བའི་གཤེགས་ཤུལ་དེ། ། རྩེ་གཅིག་ཏུ་བསྒོམ་པ་ཡིན་ལགས་ཀྱང་། །
མི་འདི་ཀུན་ཐ་སྙད་ལ་དགའ་དགའ་འདྲ། ། བུ་ཐ་སྙད་ལ་མ་དགའི་རྩེ་
གཅིག་སྒོམས། ། དོན་ནི་རྩེ་གཅིག་ཏུ་བསྒོམ་ན་ཆེ། ། ཞེས་དང་སྒྲ་སྒྱུར་
མར་བས། མདོ་རྒྱུད་ཀྱི་ཤེས་རྒྱུ་མེད་ཀྱང་རུང་གིས། ཐ་སྙད་ཀྱི་ཚིག་ཕྱིར་
མ་འབྲང་བར་ཁ་ནང་དུ་ལྟོས་ལ་བླ་མའི་ཅི་གསུང་གི་བཀའ་བཞིན་སྒོམས་
ཤིག ཅེས་དང་ཨ་ཏི་ཤས། གྲུབ་རྟགས་ཀྱི་མཆོག་འདོད་པ་ཇེ་ཆུང་ལ་སོང་
བ་དེ་ཡིན། ཞེས་སོགས་མཐའ་ཡས་ཀྱང་ཡི་གེས་འཇིགས་སོ། །
སྨྲས་པ།
ཆེར་སྙིགས་སྲིད་པའི་སྨག་རུམ་སྟུག་པོའི་ཁྲོད། །
རིམ་གཉིས་རྟོགས་པའི་ཆ་རྫོགས་འོད་དཀར་ཅན། །
མགོན་མེད་མཚན་མོར་རྒྱུ་བའི་གཉེན་བཞེངས་ཚེ། །
མཁས་གྲུབ་ཕལ་གྱི་རྒྱུ་སྐར་མཁའ་ལ་ཡིབ། །
ཆོས་བརྒྱད་ཡོ་ལང་འཕྲུལ་གྱི་ཞགས་པ་ཡིས། །
དམ་དུ་བཅིངས་པའི་ཆེན་པོའི་མིང་ཅན་དང་། །
ཉམས་ལེན་བཅུད་བོར་ཚིག་སྐམ་ལྷུར་ལེན་པའི། །
བཤེས་གཉེན་གཟུགས་འཆང་འབུམ་གྱི་དོ་ཟླ་མིན། །
ཀུན་ཉོན་སྲིད་པའི་ནད་བརྒྱ་དྲུངས་འབྱིན་པའི། །



ངེས་གསང་གདམ་ངག་ལམ་ཟབ་སྨན་གྱི་ཕུལ། །
བརྩེ་ཆེན་གྱིས་བསྐུལ་ལྔ་བདོའི་ལོག་པའི་འགྲོར། །
འགག་མེད་རྡོ་རྗེའི་གླུ་བླངས་ཨེ་མ་རྨད། །
གང་དེའི་གསང་གསུམ་མཛད་པའི་ཆུ་གཏེར་ལས། །
འུད་བརྗོད་སྙོག་བྲལ་དྭངས་བསིལ་ཆུ་ཐིགས་ཙམ། །
དད་གསུམ་ཀུ་ཤའི་རྩེ་མོས་རབ་བླངས་ཏེ། །
གཟུར་གནས་བློ་ལྡན་མཆོད་པའི་སྤྲིན་དུ་སྤྲོས། །
དེ་ལྟར་གཏམ་གྱི་སྙིང་བོ་འདི་བགྱིས་པའི། །
རྣམ་དཀར་བསོད་ནམས་སྣང་བའི་མུ་ཁྱུད་ཅན། །
ས་གསུམ་ཡངས་པའི་མཁའ་ལ་རབ་འཕགས་ཏེ། །
ཕན་བདེའི་སྣང་བ་ཕྱོགས་སུ་འབར་གྱུར་ཅིག །
ཅེས་པའང་གང་དེའི་སློབ་མའི་གྲལ་མཐར་སྡོད་པའི་སྐལ་བ་ཅན་ཐ་སྙད་པ་
ཆོས་ཀྱི་དབང་ཕྱུག་ཏུ་འབོད་པས་ཨ་མདོ་རྔ་བའི་ཡུལ་ནས་སྤྱི་ལོ་2001ལོའི་
ཟླ་11པའི་ཚེས་1ལ་བླ་མ་རིན་པོ་ཆེའི་གསུང་ལ་གཞི་བྱས་ནས་འཕྲལ་དུ་ཆ་
ཙམ་བསྒྲིགས་ཁུལ་བགྱིས་པ་སྟེ་དགེ་བས་དཔལ་ལྡན་བླ་མ་མཉེས་པའི་རྒྱུར་
གྱུར་ཅིག །
བཀྲ་ཤིས། །



༄༅། ། ཞལ་གདམ་དང་བསླབ་
བྱ་སྣ་ཚོགས་ཀྱི་སྐོར།
སློབ་བུ་རྣམས་ལ་རྒན་པོའི་ཕྱི་ཚིག་བཞུགས་སོ། །
ན་མོ་གུ་རུ། ཆོས་ཉིད་བདེ་གཤེགས་སྙིང་བོའི་རང་གཤིས་ལས། །
རང་བྱུང་གདུལ་བྱའི་ཁམས་ལས་སྤྲུལ་བའི་གར། །རྡོ་རྗེ་བཟང་བོའི་
ཞབས་ལ་ ལེགས་ བཏུད་ ནས། ། བློ་ སྣ་ ཆོས་ ལ་ ཕྱོགས་ པར་ བྱིན་ གྱིས་
རློབས། ། རང་ལ་དལ་འབྱོར་ལུས་རྟེན་ཐོབ་པའི་ཚེ། ། མི་རྟག་འཆི་བ་
ནམ་འོང་ཆ་མ་མཆིས། ། ལས་འབྲས་དཀར་བོའི་ཆོས་ ལ་ མྱུར་འབད་
ནས། ། སྡུག་བསྔལ་འཁོར་བའི་མཚོ་ལས་ཐར་ཐབས་རེམས། ། ཕྱི་ནང་
སྐྱབས་གནས་དཀོན་མཆོག་རྣམ་གསུམ་ལ། ། བློ་རྩེ་གཅིག་སྒྲིལ་ངང་ནས་
སྐྱབས་སུ་མཆི། ། ཕ་མ་རིགས་དྲུག་ སེམས་ ཅན་སྡུག་བསྔལ་ལས། །
བདག་གིས་བསྒྲལ་ནས་རྣམ་མཁྱེན་ས་ལ་འགོད། ། ཐ་མལ་ལུས་སྣང་རང་
བཞིན་སྟོང་པའི་ངང་། ། ཡི་དམ་ལྷ་སྐུ་སྣང་སྟོང་འཇའ་ཚོན་ལྟར། །
བསྐྱེད་རྫོགས་དབྱེར་མེད་དགོངས་པའི་གསང་སྔགས་བཟླ། ། འོད་གསལ་
ཆོས་དབྱིངས་ངང་དུ་བསྡུ་ལྡང་བྱ། ། ཐ་མལ་རྣམ་རྟོག་སྐྱེ་འགག་གནས་
གསུམ་འདི། ། གཞི་མེད་རྩ་བྲལ་ངང་དུ་མཉམ་བཞག་ཚེ། ། ཡུལ་མདོག་
འགྱུར་ཏེ་སྟོང་གཟུགས་གང་ཤར་དང་། ། རང་སེམས་དབྱེར་མེད་མ་བུ་
འདྲེས་པའི་ངང་། ། ཅི་ནུས་ཅི་ལྕོགས་བསྒོམ་ལ་མཉམ་པར་ཞོག ། ཆོས་
ཉིད་བདེ་གཤེགས་སྙིང་བོ་མཁའ་ལྟར་དྭངས། ། འོད་གསལ་གདོད་མའི་
གཤིས་ལུགས་ འདི་ ཉིད་ ལ། ། ཚེ་ ཡི་ འཕེན་ པ་ ཟད་ ཚེ་ ཉམས་ ལེན་



གནད། ། ད་ལྟ་ལང་ཚོ་དར་བའི་གནས་སྐབས་འདིར། ། འདོད་ཆགས་
མེ་དཔུང་འབར་བས་རྒྱུད་དཀྲུགས་ནས། ། ལུས་པོ་བཀྲུ་ཞིང་རྒྱན་གོས་སྣ་
ཚོགས་ཀྱིས། ། མི་གཙང་རྐྱལ་བ་བརྒྱན་པས་ཅི་ལ་ཕན། ། འདི་ལ་ཞིབ་ཏུ་
སོམས་དང་བུ་སློབ་རྣམས། ། བུད་མེད་མིག་བསླུ་ཆགས་ཚིག་གཉིས་སྦྱོར་
གྱིས། ། ངོ་བོ་བདེ་ཡང་གཏན་གྱི་སྡུག་བསྔལ་ཁུར། ། ཆེས་ལྕི་དམྱལ་བའི་
རྒྱུ་ཚོགས་ རང་ གིས་ བསགས། ། རང་ གིས་ རང་ ལ་ སྙིང་ ནས་ མི་ བརྩེ་
འམ། ། ད་རེས་དལ་འབྱོར་ལན་གཅིག་འདི་ཐོབ་ཚེ། ། བླ་མ་གོང་མའི་
རྣམ་ཐར་ བསྙེག་ པར་ཞུ། ། རང་ ཕྱོགས་ བཟུང་ ནས་ དགྲ་ ལ་ ཞེ་ སྡང་
སྐྱེས། ། སྐྱེ་བོ་དམུ་ རྒོད་ལྟ་ བུའི་ མཚོན་ ཐོགས་ཏེ། ། དུས་ ངན་བན་
གཟུགས་ཁྲེལ་མེད་བསྟན་བཤིག་གིས། ། རང་གཞན་གཉིས་པོ་ཚ་དམྱལ་སྐྱེ་
བ་ལས། ། ཕུག་འདང་མེད་པའི་རྗེས་སུ་མི་འགྲོ་བར། ། ཞི་དུལ་བག་ཡོད་
སྙིང་རྗེས་ སེམས་ཅན་སྐྱོངས། ། དགེ་སྡིག་ལུང་མ་བསྟན་ལ་མངོན་ཞེན་
ནས། ། མི་ཚེ་ཧྲིལ་བོ་གར་སོང་ཆ་མེད་པའི། ། དཀོར་དང་ལོངས་སྤྱོད་
དག་ལ་འབད་འབད་ནས། ། འཆི་བ་ཐོན་དུས་འགྱོད་ཀྱང་ཅི་ལ་ཕན། །
བཙུན་པའི་ཆ་བྱད་ཕྱི་ནང་མ་འཛོལ་བར། ། འཚོ་བ་བྱ་ལྟར་གནས་ཁང་
བྲག་ལ་རྟེན། ། རང་ཡུལ་ཉེ་མཛའ་བློ་ཡིས་བཏང་ནས་ཀྱང་། ། རི་ཁྲོད་
དབེན་པ་ཅི་ནུས་བསྟེན་པར་ཞུ། ། རང་ལ་ཡོན་ཏན་ཏིལ་འབྲུ་ཙམ་མེད་
ཀྱང་། ། ང་རྒྱལ་རི་བོ་མཐོན་པོས་རྒྱུད་དཀྲུགས་ཏེ། ། མི་ཆོས་བླ་མའི་རྫུན་
གྱིས་གཞན་མགོ་བསྐོར། ། གཤིན་གསོན་ཐམས་ཅད་བསླུས་ནས་འཇིག་
རྟེན་སྒྲུབ། ། རང་གཞན་གཉིས་ཕུང་ཐར་བའི་གོ་སྐབས་མེད། ། རང་
ཚོད་རང་གིས་བཟུང་ནས་སྤྱོད་ངན་སྤོངས། ། རི་དྭགས་བཞིན་དུ་རི་རྫ་
བསྟེན་པར་ཞུ། ། ཡོན་ཏན་ཅན་ལ་སྐྱོན་བརྗོད་སྣ་ཚོགས་བྱེད། ། དེ་ལས་
ལྷག་པའི་བདག་འདྲ་དཀོན་སྙམ་པའི། ། ཕྲག་དོག་ངན་པས་རང་རྒྱུད་རི་
12



བོས་མནན། ། ཡར་ཐར་མེད་པའི་ལས་ངན་མི་བསགས་པར། ། དག་
སྣང་ཅི་ཐུབ་དམན་ས་འཛིན་པར་ཞུ། ། གཞན་ཡང་དུས་དང་རྣམ་པ་
ཐམས་ཅད་དུ། ། བླ་མ་དཀོན་མཆོག་རྣམ་གསུམ་ མི་བརྗེད་ཅིང་། །
གསོལ་བ་རྩེ་གཅིག་སྙིང་ཁུང་རུས་པའི་གཏིང་། ། སེམས་ཅད་ཐམས་ཅད་
ཕ་མ་ལྟ་བུར་སྐྱོངས། ། རང་ལུས་ངུར་སྨྲིག་གོས་དང་མི་འབྲལ་བར། །
ཆོས་གྲོགས་བསྟེན་ནས་དམ་སྡོམ་གཙང་མ་སྲུངས། ། ཁ་ཏོན་བཟླས་བརྗོད་
དག་ལ་འབད་པར་ཞུ། ། ད་རེས་དལ་འབྱོར་ལན་གཅིག་རྙེད་པ་ལ། ། སྒྱུ་
མའི་འཕྲུལ་འཁོར་དག་ལ་མི་བལྟ་བར། ། ཆོས་ཉིད་བདེ་གཤེགས་སྙིང་
བོའི་དོན་ལ་ལྟོས། ། དེང་སང་སྙིགས་མའི་ཆོས་པ་ཉིན་སྐར་ཙམ། ། བླ་
རྫུན་སེམས་ཅན་བསླུ་བ་གྲངས་ལས་འདས། ། རང་གིས་རང་ལ་འདམ་ག་
ཡོད་པའི་དུས། ། རིན་ཆེན་གླིང་ནས་ལག་སྟོང་མ་འགྲོ་ཞུ། ། ཕྱི་མ་ཐག་
རིང་ཐར་མེད་མི་གཤོག་པས། ། ཕྱེ་མ་ལེབ་དེ་མར་མེར་ཆགས་པ་འདྲ། །
རང་གིས་རང་བརླགས་གྲོགས་པོ་ཁྲེལ་མེད་ཀྱི། ། རྗེས་སུ་མ་འབྲངས་རང་
ཚུགས་འཛིན་པར་ཞུ། ། ང་རང་རྒྱུན་དུ་ཡོད་མེད་མ་ངེས་ཀྱང་། ། མི་རྟག་
མགྲོན་པོ་རྟ་སྟེང་སྒོ་བཞག་འདྲ། ། དེ་དུས་རྗེས་དྲན་ཕྱི་ཚིག་འདི་བཞག་
གོ །
ཞེས་རབ་བྱུང་བཅུ་བདུན་པའི་ནང་ཚན་ལྕགས་མོ་ལུག་ལོའི་ཟླ་བ་དགུ་བའི་ཚེས་
གསུམ་ཉིན་སློབ་བུ་སྙིང་འདྲ་བྱམས་པ་ལྷུན་འགྲུབ་དང་། ནི་གུ་བ་འཇམ་དབྱངས་བློ་
གྲོས་དང༌། ཆོས་ གསལ། སངས་རྒྱས་ཡེ་ཤེས། སྦྱིན་ པ་འོད་ཟེར་ སོགས་ཀྱི་རེ་བ་
རྫོགས་ཕྱིར་བན་རྒན་མིང་རྒེ་སྐལ་ལྡན་གྱིས་རང་ལོ་དོན་གཅིག་ཏུ་སླེབ་སྐབས་བྲིས། །
ན་མོ་གུ་རུ། སྤྲོས་བྲལ་མཁའ་ལྟར་དག་པའི་དབྱིངས་ནས། །
ལོངས་སྐུ་འཇའ་ཚོན་ལྟ་བུ་འཛད་མེད། ། རྡོ་རྗེ་བཟང་བོའི་རྣམ་རོལ་ཤར་



ནས། ། བདག་སོགས་བུ་སློབ་སེམས་རྒྱུད་བྱིན་རློབས། ། ཆོས་མེད་གོ་
དྲེད་རྒད་པོ་ང་ཚོས། ། ཆོས་སྐད་ལད་མོ་བྱེད་དགོས་བྱུང་ནས། ། གང་
ཤར་སྨྱོན་པའི་གཏམ་འདི་སྨྲ་འོ། ། ཀུན་གཞི་འགྱུར་མེད་བདེ་བའི་ཡེ་
ཤེས། ། རྣམ་ཀུན་མཆོག་ལྡན་ཐག་རིང་མ་རེད། ། ད་ལྟ་མ་བཅོས་སོ་མ་
རང་མདངས། ། རྒྱུན་དུ་བསྟེན་ན་གོ་བ་ལོན་ནོ། ། འདི་ལས་ལྷག་པ་
གཞན་ནས་མ་འཚོལ། ། རང་གིས་རང་ལ་རྒྱུན་དུ་བརྟགས་ནས། ། ཕྱི་
ནང་མཐུན་པ་ཨེ་ཡོང་བལྟས་དུས། ། རང་ལ་ཡོན་ཏན་ཅི་ཡོད་གསལ་
ཡོང་། ། འདི་ནས་བཟུང་སྟེ་ཇི་སྲིད་བར་དུ། ། དམ་སྡོམ་གཙང་མས་རང་
རྒྱུད་བསྡམས་ནས། ། རྩ་བཞི་ཆང་ལྔ་ལེགས་པར་བསྲུངས་ཏེ། ། བསླབ་
གཙང་མཛེས་རྒྱན་དག་ལ་བསྙེག་དགོས། ། དམ་སྡོམ་མེད་པ་གྲོང་གི་ཁྱི་
ཕག ། བུད་མེད་ཆང་ལ་རྒྱུན་དུ་སྤྱད་ནས། ། ཁ་བཤད་རྫོགས་པ་ཆེན་པོ་
ཡིན་སྐད། ། རྟ་གསེབ་ལྟ་བུར་གྱུར་ན་རང་ཕུང་། ། དམ་ཆོས་རྫོགས་པ་
ཆེན་པོའི་ལྟ་བ། ། ཚེ་ལུས་གཅིག་ལ་རིག་འཛིན་སར་བསྒྲོད། ། ཆོས་ཟད་
བློ་འདས་དགོངས་པ་རྟོགས་ན། ། ས་སྟེང་འདི་ན་རིན་ཆེན་ནོར་མཆོག།
དེ་མིན་གདོན་བགེགས་སྙིང་ལ་ཞུགས་ནས། ། གཡག་རྔའི་རལ་རྫོང་མགོ་
ལ་ཁུར་ཏེ། ། སྐྱ་མིན་སེར་མིན་གོས་ཤིག་གྱོན་ཞིང་། ། སྟོང་སྐད་རྫུན་ཚིག་
ཚད་མེད་བཤད་དེ། ། བུད་མེད་མཛེས་མ་ཡུམ་སྐལ་རེད་ཟེར། ། དྲན་
ཤེས་བུད་མེད་ཆང་ལ་ལོངས་སྤྱོད། ། འདི་མེད་ཕྱི་མེད་སྨྱོན་པ་ལྟ་བུ། །
ཁྱོད་འདྲ་མཐོང་ཚེ་སྤྲོ་མི་སུ་ཡོད། ། རང་གཞན་འབྲེལ་ཚད་ངན་སོང་
འཁྲིད་ངེས། ། མར་གྱི་ཟིང་ཐལ་འགྲོ་བའི་རྫུན་བླ། ། གཤིན་གསོན་མི་
འདྲེན་ཁོ་ཐག་ཆོད་པ། ། བསྟན་བཤིག་སྡོམ་མེད་འདི་འདྲའི་ལུས་སུ། །
ནམ་ཡང་མི་སྐྱེ་སྨོན་ལམ་འདེབས་དགོས། །
བུ་ཕྲུག་ཡོན་ཏན་གྲགས་པ་ལ་རྒད་པོ་སྐལ་ལྡན་ནས་རང་ལོ་བདུན་ཅུའི་སྣུམ་ཟད་
14



མར་མེ་ལྟ་བུའི་སྐབས་སུ་ལྕགས་རྟའི་ཟླ༧ཚེས་༨ལ་བྲིས། །
བླ་མ་རྡོ་རྗེ་འཆང་དང་དབྱེར་མེད་པའི། ། རྩ་བའི་བླ་མ་རྣམ་གསུམ་
འབྲལ་མེད་དུ། ། བདག་སོགས་བུ་སློབ་ཡོངས་ཀྱི་སྒོ་གསུམ་ལ། ། ད་ལྟ་
ཉིད་དུ་བྱིན་གྱིས་བརླབ་ཏུ་གསོལ། ། ཆོས་མེད་བན་རྒན་སྣུམ་ཟད་མར་མེ་
ལྟར། ། འཆི་ལ་ཐུག་སྐབས་འགྱོད་པའི་དུས་ཚོད་དུ། ། ཕྱི་ཚིག་ཁ་ཏ་ཚིག་
རེ་བཤད་ པ་ འདི། ། ཉན་ འདོད་ རྣམས་ ཀྱིས་ སེམས་ ལ་ གཟུང༌ དུ་
གསོལ། ། ད་རེབ་དལ་འབྱོར་ལན་གཅིག་རྙེད་པའི་སྐབས། ། ལེ་ལོ་རྣམ་
གཡེང་ངང་དུ་མི་འདུག་པར། ། རྒྱུན་ དུ་ དྲན་ ཤེས་ བག་ཡོད་ བྱེད་ པ་
དང་། ། བསླབ་ཁྲིམས་གཙང་མས་རང་རྒྱུད་བསྡམ་པར་མཛོད། ། དཀོན་
མཆོག་སྐྱབས་གནས་རྒྱ་མཚོའི་ཚོགས་རྣམས་ལ། ། ཡིད་ཆེས་དག་སྣང་བློ་
རྩེ་གཅིག་སྒྲིལ་མཛོད། ། འགྲོ་ཀུན་ཕ་མ་རྣམས་ལ་བརྩེ་བ་ཡིས། ། འདི་
ཕྱིའི་སྡུག་བསྔལ་གནས་ལས་དྲང་དུ་གསོལ། ། ངར་འཛིན་འཁྲུལ་བ་ལས་
གྲོལ་བསྐྱེད་རིམ་རྣམས། ། སྣང་ སྟོང་ འཇའ་ཚོན་ བཞིན་ དུ་ བསྒོམ་ པ་
གནད། ། ཡིད་མིག་རླུང་གསུམ་ནམ་མཁའི་དབྱིངས་སུ་ཞོག ། མི་
བསྒྲིམ་མི་གློད་ནམ་མཁར་བྱ་རྒོད་ལྟར། ། མ་བཅོས་སོ་མ་ཧྲིག་གེར་བཞག་
པའི་ཚེ། ། ལུས་ཉམས་ངག་ཉམས་སེམས་ཉམས་ཅི་ཤར་ཡང་། ། ཐམས་
ཅད་རང་རྒྱུད་རིགས་ཁམས་དྭངས་མའི་གཤིས། ། རྣམ་ཀུན་མཆོག་ལྡན་
འོད་ཀྱི་རང་མདངས་ཡིན། ། རྒྱུན་དུ་ཟོལ་མེད་གཡོ་མེད་བསྒོམས་པ་
ན། ། སྣང་གྲགས་དྲན་རྟོག་ཆོས་སྐུའི་རང་གཤིས་ལས། ། ལོགས་ན་མེད་
པའི་གོ་ བ་ གཏན་ ཚུགས་ ན། ། འཆི་ ཁ་ མི་ འགྱོད་ ཙམ་ ཞིག་ འོང་ བ་
ལགས། ། དེ་མིན་དམ་སྲི་བདུད་བགེགས་འབྱུང་བོ་དང་། ། ཡུལ་སྲོལ་
ངན་པའི་གཤིས་ལ་དཔེ་བླངས་ནས། ། སྐྱ་མིན་སེར་མིན་ཆོས་རྫུན་བདུད་



རིགས་ཀྱིས། ། དགོན་ གྲོང་ ཐམས་ ཅད་ཁྱི་མོ་ཚང་མ་འདྲ། ། གཤིན་
གསོན་དཀོར་གྱིས་ཁ་མི་གསོ་བ་དང་། །རྒྱུ་རྫས་གསོག་འཇོག་སེར་སྣ་ཡི་
དྭགས་ལྟར། ། ཕྱི་ཚུལ་མི་སྐྱ་ཕོ་མོའི་མིག་བསླུས་ཏེ། ། གཤིན་གསོན་
འདྲེན་ པའི་བླ་ མ་ ང་ཡིན་ སྐད། ། ནང་ དུ་ བ་ གླང་ རྟ་ གསེབ་ ཁྱི་ ཕག་
བཞིན། ། ཉིན་མཚན་མེད་པར་རྒན་མོའི་སྐེ་ལ་འབྱར། ། དགེ་འདུན་
འཚོགས་ན་གྲལ་མགོ་སྙེག་མཁན་ཚོ། ། ང་རྒྱལ་རི་བོ་ལྟ་བུའི་བཟང་རྫུ་
ཅན། ། འདོད་ཆགས་མེ་དཔུང་ཚུལ་ཁྲིམས་གོས་རྣམས་བསྲེགས། ། བག་
མེད་ཆང་ལ་གྲོང་སྐྱ་ལས་ལྷག་པ། ། ཕྲག་དོགས་རློམ་སེམས་ཉི་མ་ཟླ་བ་
ལྟར། ། ཁྱོད་འདྲ་བླ་མ་ཆོས་པ་ཡིན་སྲིད་ན། ། སྐྱབས་ཡུལ་མ་ཡིན་པ་དེ་
གང་ན་སྲིད། ། གྲྭ་ཚང་རྟེན་བཞེངས་སྤུ་ཙམ་མི་སེམས་ཤིང་། ། རང་གི་
བུད་མེད་བུ་ཕྲུག་ཁ་གསོ་ཐབས། ། བྱ་གླག་སྟག་སྤྱང་སེང་གེའི་སྤྱོད་པ་
ཅན། ། འདི་འདྲའི་རྗེས་སུ་ནམ་ཡང་མི་འབྲང་བར། ། དམ་སྡོམ་གཙང་
མའི་མཛེས་རྒྱན་གྱོན་པ་དང་། ། སེམས་གནས་དྲན་ཤེས་སྟེན་ལ་བག་ཡོད་
སྡོད། ། རྒྱུན་དུ་ངག་གི་ཁ་ཏོན་བཟླས་བརྗོད་དང༌། ། ལོ་ཐུན་ཟླ་ཐུན་
ཚོགས་གསོག་སྒྲིབ་སྦྱོང་ལ། ། འབད་པ་དང་དུ་ལོངས་ལ་རྒྱུན་དུ་སྡོད། །
དགོན་གནས་རྟེན་གསུམ་བཞེངས་དང་ཞིག་གསོ་བྱེད། ། རྩ་བའི་བླ་མ་
ཐུགས་རྒྱུད་ མཉེས་བྱས་ ན། ། དེ་ ལས་ ལྷག་ པའི་ཆོས་ ཤིག་ ལོགས་ ན་
མེད། ། ང་རྒྱལ་ཁེངས་སེམས་ཚིག་རྩུབ་ལ་སོགས་པ། ། ངན་པའི་སྣ་ཁ་
དག་ལ་བག་ཟོན་མཛོད། ། ལོ་ཚོད་ཉུང་དུས་ཆོས་ལ་བརྩོན་བྱས་ན། །
ཡོན་ཏན་མི་སྐྱེ་མི་སྲིད་རྒྱལ་བའི་བཀའ། ། སྐྱེ་བ་འདི་དང་ཚེ་རབས་ཐམས་
ཅད་དུ། ། དཀོན་མཆོག་གསུམ་གྱི་བདེན་པའི་བྱིན་རླབས་དང་། །
བདེན་གཉིས་ཟབ་མོའི་ནུས་སྟོབས་ཐམས་ཅད་རྣམས། ། བདག་སོགས་བུ་
སློབ་རྣམས་ལ་འགྲུབ་པར་སྨོན། །
16



ཞེས་རབ་བྱུང་བཅུ་བདུན་པའི་ནང་ཚན་ལྕགས་རྟ་ལོའི་ཧོར་ཟླ་བདུན་པའི་ཚེས་
བཅུ་གཅིག་ཉིན་དམ་སྡོམ་གཙང་མ་དགེ་སློང་སྟག་ལོ་ཁ་རོག་ཏུ་མ་བསྡད་དེ་བཀའ་
ནན་བསྩལ་བྱས་སྐབས་བླ་རྒན་རོ་ཁ་ཅན་མིང་གེ་སྐལ་ལྡན་ནས་རང་ལོ་བདུན་ཅུའི་
སྟེང་ལ་ཡུལ་དེ་ཕྱོགས་ཀྱི་སྤྱོད་ངན་ཅན་རྣམས་ལ་ཟུར་དུད་ཀྱི་ཚིག་སེམས་ལ་གནོད་
བཟུང་བྱ་བའི་ཆེད་དུ་ས་ལྷ་དབང་ཐང་ནས་བྲིས་ཏེ་ཕུལ། །
རང་ཤི་སོང་ཚར་རྗེས་དང་ད་ལྟ་མར་མེ་སྣུམ་ཟེད་བཞིན་ང་རང་ལོ་
དོན་དགུ་ལ་བསླེབས་ཚེ་ཁྱེད་བུ་སློབ་ཐམས་ཅད་ཀྱི་གཙོ་བྱས་ནས་ངའི་ཁ་
ཉན་ཚོད་ཐམས་ཅད་ལ་ཁ་ཆེམས་བཞག་ན་རང་གཞན་གཉིས་ཀྱི་དོན་ཆེན་
པོ་འོང་ངེས་ཡིན་ཨང་། ། དེ་ལ་དལ་འབྱོར་གྱི་མི་ལུས་ཐོབ་དུས་འདིར་ངས་
ཆོས་རྣམ་དག་ཅིག་བསྒྲུབ་དགོས་སྙམ་ནས་དང་བོ་ཀུན་སློང་བཅོས། བླ་
མའི་མདུན་ནས་སྡོམ་ལུང་སོ་བྱང་སྔགས་གསུམ་གྱི་སྡོམ་པ་བླངས། སྔོན་
འགྲོ་དངོས་གཞི་སོགས་ཀྱི་ཁྲིད་མན་ངག་ལ་ཡང་ཡང་བལྟ། ད་ཁ་ཏ་དང་
བཙན་པོ་བྱེད་མཁན་ནི་མེད། ངེད་ཅག་གི་བླ་རྒན་ཡོད་ན་བློ་རྟེན་ཙམ་
རུང་། ད་ནི་རང་རྒྱུད་ལ་ཆོས་རྣམ་དག་ཅིག་སྐྱེ་དགོས་བསམ་ནས་གོས་རྣམ་
གསུམ་རྒྱུན་དུ་གྱོན་རྒྱུ་དང་། ཐུན་ལ་རྒྱུན་འདུག་བྱ་རྒྱུ། ཚེ་གང་ལ་དཀོར་
ཟས་དང་དད་ཟས་མི་ཟ་བ། བདེ་གཤེགས་སྙིང་བོ་མངོན་དུ་མ་གྱུར་བར་
བསྒོམ་པ་དེང་སང་དར་སྐུ་ཀུན་གྲོལ་ལ་འགྲན་པའི་བུ་སློབ་དེ་རབ་ཡིན།
སེར་བྱས་རྒྱུན་གྱོན་གྲོང་ཆོག་ཤི་གསོན་གང་དུ་སོང་ཚེ་ཁའི་འདོན་པ་སེམས་
གནས་ལུགས་རྣམ་པར་མི་རྟོག་པ་ལ་མཉམ་པར་བཞག ཤི་གསོན་དང་
ངན་པ་ལ་སྙིང་རྗེ་སྐྱེས་ནས་བག་ཡོད་ཀྱི་བྱ་བ་བྱེད་པ་དེ་འབྲིང་ཡིན། རྒྱུན་
དུ་གཟན་ཤམ། ཁ་འདོན་སེམས་གནས་མི་བརྗེད་པ། ཁེ་ཚོང་མི་བྱེད་པ་
ཐ་མ་ཡིན། འདོད་ཆགས་བ་གླང་ལྟར་ཆེ་བ། ཞེ་སྡང་སྦྲུལ་དང་འདྲ་བ།
གཏི་མུག་གི་མུན་ནག་རྒྱུན་དུ་འཐིབ་པ། དམར་མཆོད་ལ་དགའ་བ། གཡོ་



སྒྱུ་གང་དྲན་གྱིས་གཞན་མགོ་སྐོར་བ། ཕྱི་སེར་གོས་ནང་དུག་ལྔ་ལ་ལོངས་
སྤྱོད་པ། བླ་མ་ལ་སྡང་བ། མཆེད་གྲོགས་ལ་འཁོན་པ། དཀོན་མཆོག་
གསུམ་ལ་གནོད་པ་བྱེད་པ། བན་དེ་བཙུན་པ་རྣམས་མཐོང་ན་བཞད་གད་
བྱེད་པ། རང་གི་རིགས་མཚུངས་ལ་དགའ་བ། འདི་རྣམས་ཞིང་བཅུ་ཚང་
བའི་བསྟན་དགྲ་སྡིག་ཅན་ཚེ་འདི་མེད་ཕྱི་མེད་བྱས་ན། དམྱལ་བ་རྡོ་རྗེ་
གདན་ནས་བསྐལ་ཆེན་གྲངས་མེད་ཀྱི་བར་མི་ཐར་བ་མ་བྱེད། ང་རྒས་ཀྱང་
ཁྱེད་རྣམས་མི་བརྗེད། ང་ནི་ཤི་ཡང་ཤི་མིག་གསོན་ལ་བལྟ། ང་བདེ་ཡང་
ཁྱེད་རྣམས་བསུ་རུ་འོང་།
གསལ་སྟོང་གཟུགས་བརྙན་ཅི་མཐོང་ང་ཡི་སྐུ། ། སྒྲ་སྐད་བཟང་
ངན་གང་ཐོས་ང་ཡི་གསུང་། ། སེམས་ལ་རྣམ་རྟོག་ཅི་ཤར་ང་ཡི་ཐུགས། །
དུས་གསུམ་སངས་རྒྱས་ང་ལས་ལྷག་པ་མེད། ། མ་གཡེང་མཉམ་བཞག་
ངང་ལ་ཤི་རེམ་གྱིས། ། སེམས་ལ་བདེ་སྡུག་གང་ཤར་འཁྲུལ་བ་ཡིན། །
འཁྲུལ་བ་རང་གི་ངོ་ལ་ཆེར་གཏད་ན། ། བྱ་སྤུ་རླུང་གིས་ཁྱེར་བ་ལྟ་བུ་
འོ། ། སེམས་ཀྱི་གནས་ལུགས་རྟོགས་ན་ཆོས་གཞན་མེད། ། རང་གི་
འཁྲུལ་བ་རང་གིས་རྩར་རྗེས་དེད། ། འཁོར་འདས་ཆོས་རྣམས་ཡོད་ན་ངོ་
བོས་སྟོང་། ། མེད་ན་འཁོར་འདས་གཞི་མ་གང་ནས་བྱུང༌། ། ཡོད་མིན་
མེད་མིན་འཁྲུལ་བ་རང་སར་གྲོལ། ། སྟོང་སྐད་འཆོལ་ཉོག་ཆེན་པོ་ངལ་
བའི་རྒྱུ། ། ཀིས་ཧ་ཧ།
ཡོན་བདག་མཆོད་གནས་ལྟོ་གོས་མཛེས་གཟུགས་ཅན། ། སྦྱོར་
དངོས་རྗེས་གསུམ་མི་སེམས་ཏིང་འཛིན་མེད། ། བསྐྱེད་རྫོགས་གང་གིས་
རང་རྒྱུད་མ་གྲོལ་བ། ། མིག་གི་ལྟ་སྟངས་མཚོ་མཐའི་སྦལ་བ་འདྲ། ། ལག་
གི་ཐུན་རྫས་རྡར་མ་ཁྱི་ཐུག་འདྲ། ། ཁ་སྣུམ་ལག་སྣུམ་སྒེག་མོའི་མར་བླངས་
18



འདྲ། ། ཁྱེད་འདྲ་དག་གིས་འགོང་བཀར་གཡང་འགུགས་ན། ། བྱེའུ་ཆུང་
ཅོ་ཀ་ང་ ཡིས་ ཅིས་ མི་འགུགས། ། གསུང་ སྐད་ སྙན་ མོ་ མཛེས་ མའི་ གླུ་
དབྱངས་ཀྱིས། ། ཡོན་བདག་མགོ་བོ་ཚེ་འདིར་བསྐོར་ཐུབ་ཀྱང་། ། ཉིན་
གཅིག་འཆི་བདག་བསུས་ནས་ཕྱི་མའི་ལམ། ། དེ་དུས་འགྱོད་ཀྱང་ཅི་བྱ་
གཏོལ་མེད་ཡིན། ། ད་ལྟ་ལུང་ཡོད་སྐབས་ནས་གཟབ་པར་འཚལ། ། མིང་
རྒེ་སྐལ་ལྡན་ནས་བླ་མ་གཟུགས་ཡག་ངག་སྙན་ཞིག་ལ་བྲིས། རྗེས་འཇུག་རྣམ་པ་ཚོས་
སེམས་ལ་ཟུངས།
འདུ་འཛིའི་ལས་ལ་གཡེང་བའི་བན་ཆུང་། ། རྣམ་གཡེང་ལུང་མ་
བསྟན་དུ་སྡོད་དང་། ། ནམ་ཞིག་འགྱོད་པའི་དུས་ཚོད་ཤར་དུས། ། ཅི་
བྱ་གཏོལ་མེད་ཐུག་ཉིན་ཡོད་སྲིད། ། ངེས་འབྱུང་བསམ་པས་བློ་ཁ་ཚོན་
བསྒྱུར། ། མི་རྟག་འཆི་བདག་ནམ་འོང་ཆ་མེད། ། དཀར་བོ་དགེ་ལས་
ཕྱོགས་ལ་འབད་ན། ། འགྱོད་མེད་གྱུར་བའི་དུས་ཤིག་ཡོད་སྲིད། །
བདུད་མོ་དམ་སྲིའི་བཞིན་རས་མཐོང་ཚེ། ། ཡིད་མིག་མ་འཁྲུལ་ལེགས་
པར་སྡོད་དང་། ། ངུར་སྨྲིག་གྲལ་གྱི་རྒྱན་དུ་གྱུར་ནས། ། སྨོན་ལམ་ལེགས་
པའི་དུས་ཤིག་ཡོད་སྲིད། ། ནམ་ཡིན་དྲན་ཤེས་བག་ཡོད་བྱས་ནས། །
ལུས་ངག་ཡིད་ཀྱི་འཁྲུལ་ངོ༌ཅི་ཟིན། ། འཕྲལ་ཡུན་མྱུར་དུ་འབད་ནས་
བསྒོམ་ན། ། འབྲལ་མེད་མ་བསྒོམས་ཤུགས་ལ་འགྲུབ་སྲིད། ། དེ་མིན་ལོ་
ཚོད་གཞོན་པའི་དུས་ནས། ། དམ་ཆོས་མི་སྒྲུབ་འཁོར་བའི་ཁ་འཛིན། །
དགྲ་གཉེན་ཆགས་སྡང་རྨོངས་གསུམ་བསྒྲུབ་ན། ། རྒས་དུས་འགྱོད་པའི་
དུས་ཤིག་ཡོང་སྲིད། ། འདི་ནས་མེད་པ་ཐག་གིས་ཆོད་དུས། ། ནམ་འོང་
མི་ཤེས་ ཐོན་ན་ ཅི་ བྱ། ། བཙན་ ཐབས་ ནད་ གཅོད་ ཆེན་ པོས་ མནར་
དུས། ། བར་དོའི་གནས་སུ་འགྲོ་ངེས་འོང་སྲིད། ། བཟློག་མེད་དབང་
མེད་བར་དོའི་ སྐབས་ན། ། གྲོགས་ གཉེན་ གཅིག་ མེད་ རང་ཉིད་རྐྱང་



བ། ། གཅེར་བུ་ལག་སྟོང་ལོག་ནས་སྟོང་ལོག ། རིན་ཆེན་གླིང་ནས་ཕྱི་
མར་ཐོན་སྲིད། །
བུ་བྱ་སྤུ་ལྟ་བུ་གཙང་སྡེའི་སྨོན་ལམ་དཔལ་
ལ། བན་རྒན་སྐལ་ལྡན་ནས་རང་ལོ་བདུན་ཅུར་སླེབ་དུས་ཉི་མ་ནུབ་ཁར་བྲིས། །
ཀྱེ་མ་ཉོན་དང་སློབ་ཚོགས་ཐམས་ཅད། ། ཚེ་འདི་མི་རྟག་མདང་གི་
རྨི་ལམ། ། འཁོར་བའི་གནས་འདིར་ཡུན་རིང་མི་འདུག ། ནམ་ཞིག་འཆི་
བདག་བསུ་མ་བྱུང་ཚེ། ། ཅི་བྱ་གཏོལ་མེད་འབྱུང་ཉིན་ཡོད་དོ། ། ད་ལྟ་མ་
གཡེང་བསྒོམ་ལ་འབད་བརྩོན། ། ལྷོད་མེད་ཉིན་མཚན་རྒྱུན་དུ་རེམས་
ཤིག ། འཆི་བ་འོད་གསལ་ཆོས་སྐུའི་ངོ་བོ། ། རང་ངོ་ཤེས་ན་མི་གྲོལ་མི་
སྲིད། ། ཁ་ཡེང་མིག་ཡེང་མ་བྱེད་བསྒོམ་དགོས། ། མྱུར་དུ་རེམས་མཛོད་
སློབ་བུ་རྣམ་པ། ། མིང་སྐལ་གྱིས་ཁ་ཅི་འོང་བྲིས། །
ཚངས་སྤྱོད་གཙང་མས་རང་རྒྱུད་ལེགས་བསྡམས་ཏེ། ། དཀོར་རྫས་
ལོངས་སྤྱོད་ཕྱོགས་ལ་མི་རློམ་པར། ། དྲན་ཤེས་བག་ཡོད་རྒྱུན་དུ་བསྟེན་
གྱུར་ན། ། ཚེ་གཅིག་སྐུ་བཞིའི་རྒྱལ་ས་ཟིན་པར་ངེས། ། མིང་སྐལ་ནས་
བྲིས། །
སྟོན་པ་ཐུགས་རྗེ་ཆེན་པོའི་ཞབས་ཀྱི་པདྨོ་ལ་སྒོ་གསུམ་གུས་པ་ཆེན་
པོས་ཕྱག་འཚལ་ཞིང་སྐྱབས་སུ་མཆིའོ། བདག་གི་རྒྱུད་བྱིན་གྱིས་བརླབ་ཏུ་
གསོལ། འདིར་བདག་ཅག་གི་སྟོན་པ་ཐུགས་རྗེ་ཅན་གྱིས་གནང་བའི་གོས་
ངུར་སྨྲིག་འཆང་བའི་ཕན་ཡོན་ནི། ཇི་སྐད་དུ། སྲིད་གསུམ་བདག་པོ་སྔར་
ཡང་ལན་བརྒྱར་ཐོབ། ། ངུར་སྨྲིག་རྒྱལ་མཚན་འཛིན་པ་ད་རེབ་ཙམ། །
ཞེས་སོགས་མདོ་དང་འདུལ་བ་ཐམས་ཅད་ནས་མང་བོ་གསུང་ནའང་། བུ་
སློབ་ཁ་མིག་ཡར་ལྟོས་རྣམས། ཁྱེད་རང་གིས་རང་ལ་ཞིབ་ཏུ་དཔྱད་ནའང་།
བསྐལ་བ་རྫོགས་ལྡན་གྱི་དུས་སུ་སངས་རྒྱས་བྱང་སེམས་རྣམས་ཞལ་བཞུགས་
20



གསུང་ཐོས་པའི་གང་ཟག་སྲིད་པ་ཐ་མ་བ་རྣམས་སྨོས་མ་དགོས། དུས་ངན་
སྙིགས་མའི་སེམས་ཅན་རང་རང་ལྟ་བུ་ལ་ལྟོས་ན། དལ་འབྱོར་གྱི་མི་ལུས་
རྙེད། ཆོས་དར་བའི་ཡུལ་དབུས་སུ་སྐྱེས། གསང་སྔགས་རྡོ་རྗེའི་ཐེག་པ་
རྒྱལ་བ་ཇོ་ནང་བའི་བསྟན་པའི་ནང་དུ་སྐྱེས། འཕེན་བྱེད་དགེ་བའི་ལས་
ཡང་དག་པ་བསགས་པའི་འབྲས་བུ་རེད། ད་རེབ་མ་གཏོགས་འདི་འདྲ་
རྙེད་པར་དཀའ་ན། ད་ཕྱི་སོ་ཐར་གྱི་སྡོམ་པ་ལ། མི་སྐྱ་ཕོ་མོའི་ཆ་བྱད་
སྤངས་ནས་གཟན་ ཤམ་ཐབས་ཆོས་གོས་རྣམས་འབྲལ་མེད་དུ་འཆང་ན་
དཀོན་མཆོག་གསུམ་དང་མཁའ་འགྲོ་ཆོས་སྐྱོང་རྩ་བའི་བླ་མ་རྣམས་ལ་འདི་
ལས་ལྷག་པའི་མཆོད་པ་ ལོགས་ ན་ མེད་པས་རྒྱུན་ དུ་ གཟན་ ཤམ་ སོགས་
ལེགས་པར་མནབས་པ་བཀའ་དྲིན་ཆེ། ཕ་མའི་དྲིན་ལན་ཡང་འདིས་སོད་
ངེས། འདི་ལས་ལྷག་པའི་བྱ་བ་ལོགས་ན་མེད། ཆོས་གོས་ལེགས་པར་གྱོན་
ཚེ་ཉིན་རེའི་དཀོར་སྒྲིབ་ཡང་བྱང་བར་ཐེ་ཚོམ་མེད། བསྟན་འཛིན་གྱི་སྐྱེས་
བུ་དམ་པ་འདི་གང་དུ་སོང་གང་དུ་འདུག་གང་ལ་གནས་ན་ཕྱི་ནང་གསང་བ་
གསུམ་གྱི་བར་ཆད་མཐའ་དག་སེལ། ན་ བཟའ་འདི་དུད་འགྲོ་ཕལ་བ་
རྣམས་ཀྱི་མིག་གིས་མཐོང་ན་ཐམས་ཅད་ཀྱི་རྒྱུད་ལ་བག་ཆགས་ཁྱད་པར་
ཅན་བཞག་ནས་མཐར་ཐུག་སངས་རྒྱས་ཀྱི་ས་ལ་འགོད། སྐྱེ་བོ་ཕལ་བའི་
ནང་ན་རི་དྭགས་ཀྱི་ནང་ན་སེང་གེ་ལྟ་བུའོ། ། ཉམས་དང་རྟོགས་པའི་
འཆར་སྒོ་ཐམས་ཅད་བླ་ན་མེད་པ་རེ་སྐྱེ་ངེས་པ་ད་ལྟ་མྱོང་བས་གྲུབ། སྡོམ་
པ་གསུམ་ལ་དེང་དུས་སོ་ཐར་གཙོ་བོ་བྱ་དགོས། ཕྱི་ཚུལ་ལེགས་ན་བར་བྱང་
ཆུབ་སེམས་སྡོམ་ཡང་འདིས་སྐྱེ། གནོད་སེམས་སྤངས་ནས་ཕན་སེམས་
ཚད་མེད་པ་བྱང་ཆུབ་སེམས་ཀྱི་སྡོམ་པའི་རྩ་བ་ཡིན། ནང་གསང་སྔགས་ཀྱི་
སྡོམ་པ་འཁོར་འདས་རོ་སྙོམ་སྣང་སྲིད་དག་པ་རབ་འབྱམས་སུ་ཤར་བའི་
ལམ་དང༌། སྒོ་ལྟ་བུ་སོ་ཐར་གྱི་སྡོམ་པ་ཡིན། སངས་རྒྱས་ནས་བཟུང་ད་



ལྟའི་བར་དུ་བརྒྱུད་པ་མཉམ་མེད་འཛིན་ན་གཟན་ ཤམ་ སོགས་ རྒྱུན་དུ་
མནབས་ན་དེ་ལས་ལྷག་པའི་བྱ་བ་ལོགས་སུ་མེད། རང་ཤི་ཡང་རྗེས་འཛིན་
ཁྱེད་རྣམས་ཚོས་བྱ་བྱེད་ལེགས་པར་གོས་རྣམ་གསུམ་དང་མི་འབྲལ་རྒྱུའི་རེ་
བ་ཆེ། ཚེ་ཕྱི་མའི་ཡུལ་ནས་ཕྱི་མིག་ཁྱེད་ཅག་ལ་བལྟས་ནས་འདུག་རྒྱུ་རེད།
དུས་ངན་སྙིགས་མའི་ནང་དུ་སློབ་མཆོག་བ་གླང་གི་རྒྱུད་ལ་མཛོ་ལྟ་བུ་
རི་ཕུང་ལེགས་རྟོགས་སོགས་རྒད་པོ་སྐལ་ལྡན་གྱིས་རེ་བའི་སྤུན་གྲོགས་ཐམས་ཅད་ལ་
བྲིས། །
བླ་མ་དམ་པ་རྣམས་ལ་ཕྱག་འཚལ་ལོ། །
བདག་གཞན་འགྲོ་དྲུག་འཁོར་བའི་རྒྱ་མཚོ་ནས། །
ཐར་བའི་ལམ་ལ་བར་ཆད་མི་འབྱུང་བར། །
ཚེ་འདིར་སངས་རྒྱས་འགྲུབ་པར་བྱིན་གྱིས་རློབས། །
བདག་གི་བུ་ཕྲུག་ཚོ། འཇིག་རྟེན་འཁོར་བའི་བྱ་བྱེད་ཀྱིས་བསླུས་
ནས་ཁ་ཡེང་མིག་ཡེང་དུ་མི་འདུག་པར་དམ་ཆོས་རྣལ་མ་རེ་བསྒྲུབ་དགོས།
འུ་ཅག་གིས་སྔར་ལས་བཟང་བསགས་པས་ད་ལྟ་ལྷོ་རྒྱལ་འཛམ་གླིང་ཆོས་
དར་བའི་ཡུལ་དུ་སྐྱེས་ཚེ་རིན་པོ་ཆེའི་གླིང་ནས་ཐལ་བ་སྤར་གང་བཟུང་ནས་
ཕྱི་མར་སླེབ་ན་དོན་མེད་དང་དོན་ལོག་ཏུ་སོང་བས་རང་གིས་རང་ལ་སྙིང་མི་
རྗེའམ། དེ་བས་ད་ལྟ་དབང་བོ་གསལ་ཞིང་རིག་པ་དྭངས་དུས་ཆོས་རྣམ་
དག་ལ་འབད་པ་གལ་ཆེ་ཞུ།
དེ་ཡང་ཆོས་ཟེར་བའི་སྒྲ་དེ་གཞན་ངོ་ནས་མི་ཚོལ་བར་རང་རྒྱུད་ལ་སྐྱེ་
ངེས་བྱ་དགོས། ལུས་ཞིང་ས་ལྟ་བུ་ལ་རྨོ་བཏུལ་ལེགས་པོ་བྱས་ན་འབྲས་བུ་
ཡང་དག་པ་སྨིན་པ་ལྟར། ཁྱེད་རྣམས་ཀྱི་ཕྱིའི་ཀུན་སྤྱོད་ནི་སངས་རྒྱས་སྟོན་
པའི་རྗེས་འཇུག་ཡིན་ སྟབས་དང་བོ་ནམ་ལང་སྐབས་གཟན་ཤམ་ཐབས་
22



ལེགས་པར་གྱོན་ནས་ཡན་ལག་ལྔ་ཁྲུས་བྱ། གྲོང་ཆོག་དང་ཐུན་གཉིས་གང་
ཡིན་གྱི་སྐབས་སུ་དང་བོ་སྦྱོར་བ་སེམས་བསྐྱེད་དམ་པ་ནི། རང་གཞན་
ཐམས་ ཅད་འཁོར་བའི་སྡུག་བསྔལ་ལས་སྐྱོབ་པའི་ནུས་པ་དཀོན་མཆོག་
གསུམ་སངས་རྒྱས་ཆོས་དགེ་འདུན་རྣམས་ལ་ཡོད་པའི་དད་པ་ཡང་དག་པ་
བསྐྱེད། སེམས་ཅན་ཕ་མར་མ་གྱུར་བ་མེད། མ་རྒན་འདི་རྣམས་རྒྱུ་འབྲས་
གོ་ལོག་ཏུ་ཤར་བའི་མི་དགེ་བའི་འདམ་རྫབ་ལས་དྲངས། བདག་གཅིག་
པུས་འཁོར་བ་སྡུག་བསྔལ་གྱི་རྒྱ་མཚོ་ལས་བསྒྲལ་བར་བྱའོ་སྙམ་པའི་སྙིང་རྗེ་
ཆེན་པོའི་སེམས་རྒྱུན་དུ་བསྐྱེད་དེ་སྐྱབས་སེམས་ཀྱིས་རྒྱུད་སྦྱངས། །
གྲོང་ཆོག་པ་རྣམས་ཀྱིས། གཉིས་པ་དངོས་གཞི་དམིགས་མེད་ནི།
ཆོ་གའི་ལམ་གཙོ་རྣམ་གསུམ་ནི་ཐ་མལ་གྱི་སྣང་ཞེན་སྦྱོང་བྱེད་བདག་བསྐྱེད་
ལ་བསྐྱེད་པ་གཙོ། སློབ་མའི་ཚེ་འདས་ཀྱི་སྡིག་སྒྲིབ་སྦྱོང་བྱེད་བུམ་པ་ལ་
བཟླས་པ་གཙོ། མདུན་བསྐྱེད་རྩ་བའི་བླ་མའི་ངོ་བོར་བསྒོམ་ནས་ཚོགས་
བསགས་པའི་ཡུལ་ཡིན་པས་མཆོད་པ་གཙོ། དུས་ནམ་ཡིན་ཡང་ལུས་དྲང་
བོར་བསྲངས། དྲན་པ་མངོན་དུ་བཞག་ནས། སེམས་ཅན་ལ་སྙིང་རྗེ།
བླ་མ་ལ་དད་པ། རྒྱུ་འབྲས་ལ་ཡིད་ཆེས་བསྐྱེད་ནས། སྟོང་ཉིད་ཡང་དག་
པའི་ལྟ་ བ་མངོན་དུ་མ་རྟོགས་ཀྱང་། བརྗེད་མི་ཉན་པ། སེམས་ ཅན་
ཐམས་ཅད་ཀྱི་རྒྱུད་ན་ཆོས་ཉིད་བདེ་གཤེགས་སྙིང་བོ་ཡེ་གདོད་མ་ཉིད་ནས་
ཁྱབ་སྟེ། དཔེར་ན་ཏིལ་འབྲུའི་རྒྱུད་ལ་མར་གྱིས་ཁྱབ་པ་ལྟར་ཡོད་ཀྱང་མ་
བསྒོམ་ན་མངོན་དུ་མི་འགྱུར་བ་བཞིན་དྲན་པ་རྒྱུན་དུ་བསྟེན་དགོས། ལོ་ཟླ་
ཞག་མ་དུས་ཚོད་ཙམ་ལ་དྲན་ཤེས་ཀྱི་འདུན་པ་དང་མ་བྲལ་ན་མཐར་གདོད་
མ་ཆོས་སྐུའི་རང་ཞལ་མཐོང་བར་ཐེ་ཚོམ་མེད། སེམས་གནས་མ་གཏོགས་
འཆི་ཁའི་ཆོས་ལོགས་ནས་བཙལ་རྒྱུ་རྙེད་རྒྱུ་མེད་ངེས་པ་ཡིན། དགེ་བ་ཆུང་
ཡང་བསྒྲུབ་རྒྱུ། སྡིག་པ་ཆུང་ཡང་སྤངས་རྒྱུ། དུས་དང་རྣམ་པ་ཐམས་ཅད་



དུ་སེམས་གནས་འདི་མི་བསྐྱུར་རྒྱུ་རེམས་རེམས། ཡང་ནས་ཡང་དུ་བདག་
གིས་ཀྱང་བཤད་ན་ཁྱེད་རྣམ་པ་ཚོས་ཐུགས་ཁྲེལ་དང་རྣ་སྡུག་མ་བསམ་པར་
བླ་རྒན་འདིའི་བློ་སེམས་དཀར་བའི་ཁ་ཏ་ཡིན། འདི་དང་དུ་ལེན་བསམ་རྒྱུ་
རེམས་རེམས། རང་གིས་རང་ཉར་ཚགས་བྱ་དགོས། །
སོར་སྡུད་ཀྱི་སྐབས་དང་སྦྱོར་དྲུག་གི་ལམ་འདི་ཐམས་ཅད་ལ་སྟོང་
གཟུགས་གང་ ཤར་ཉམས་རྨི་ལམ་ ཐམས་ ཅད་འཁོར་འདས་དབྱེར་མེད།
གཟུགས་སེམས་དབྱེར་མེད། ཐབས་ཤེས་ཟུང་འཇུག གསལ་སྟོང་ཟུང་
འཇུག བདེ་སྟོང་ཟུང་འཇུག ཞིང་ཁམས་དང་འཇིག་རྟེན་དབྱེར་མེད།
བདེ་སྡུག་གང་ཤར་གང་སྣང་ཐམས་ཅད་ལ་རེ་དོགས་ཞེན་པ། ཆགས་པ།
སྡང་བ་མེད་པ། ཐོགས་རེག་བྲལ་བའི་ནམ་མཁའ་སྟོང་བའི་ངང་དུ་རླུང་རྒྱུ་
བ་ལྟར། འདི་སྣང་ཐམས་ཅད་དབྱིངས་ཆོས་སྐུ་ལས་ལོགས་ནས་མ་ཡིན།
ཐམས་ཅད་འཛིན་མེད་བྱར་མེད། བློ་འདས་ཕྱག་རྒྱ་ཆེན་པོ་འཁོར་འདས་
ཡོངས་ལ་ཁྱབ་པ་དེ་ཀ་མ་བཅོས་ལྷུག་པར་བཞག་ན། དེ་ལས་ལྷག་པའི་ཆོས་
མི་དགོས། དེ་ལྟ་བུ་རང་རྒྱུད་ལ་སྐྱེ་དཀའ་མི་བསམ་པར་སྔོན་བྱོན་བླ་མ་
རྣམས་ཀྱི་རྣམ་ཐར་ལ་ལྟོས་དང་། ལམ་བསྒོམས་ནས་གྲོལ་བ་ཤ་སྟག་རེད།
རང་གཞན་ཚོས་ཆོས་རྒྱུད་ལ་མི་སྐྱེ་རྒྱུ་མི་སྲིད་ངེས་པ་དཀོན་མཆོག་གསུམ་
དཔང་མིན་ན། གཞི་སོ་ཐར་ཞིང་ས་ལྟ་བུ་ལམ་བསྒོམས་ནས་མཉམ་བཞག་
ལོ་ཏོག་ལྟ་བུ། རང་རྒྱུད་ལ་ཡོན་ཏན་སྐྱེས་ནས་འབྲས་བུ་ལྟ་བུ་ལ་མ་ཡེང་
བར་གནས་དགོས། རང་སྐྱེས་ནས་མ་ཤི་བར་དུ་དམ་ཆོས་རྣམ་དག་རྫུན་
དང་མ་འདྲེས་པ་རེམས་རེམས། །
རྒྱུ་ཟས་ལོངས་སྤྱོད། དགྲ་གཉེན་ཆགས་སྡང་ཐམས་ཅད་ལ་རང་
ཚོད་བཟུང་ནས་དེའི་དབང་དུ་མ་གཏོང་། མཐོན་པོ་ལ་ངོ་དགའ། དམན་
སྤྲང་ལ་བརྙས་བཅོས་མི་བྱ་བར་སྦྱིན་གཏོང་རེ་བྱེད་པ། དཀར་བོ་དགེ་ལས་



ལ་ཕྱག་ལན་གཅིག མཆོད་ཆུ་ཐེབ་གང་། མར་མེ་གཅིག་ཙམ་ཁ་འདོན་
ཡིག་ལྡེབ་ཙམ་ལ་དམན་སེམས་མེད་པར་དགེ་རྩ་བྱང་ཆུབ་ཏུ་བསྔོ་དགོས།
རྙིང་མ། དགེ་ལུགས་པ། བཀའ་བརྒྱུད་པ། ས་སྐྱ་བ་སོགས་ཀྱི་ཆོས་ལ་
ལོག་ལྟ་མ་སྐྱེས། བླ་མ་དམ་པ་རེ་རེ་ལ་ཆོས་ཀྱི་འབྲེལ་བ་བཞག་ན། ནམ་
འཆི་ཚེ་སུས་འདྲེན་ཅི་ཤེས། རབ་ན་དབང་། འབྲིང་ན་ཁྲིད། ཐ་མ་ལུང་
ཙམ་རེ་ཞུ་དགོས། རང་གི་ཆོས་དང༌། རང་རྒྱུད་བཟང་རློམ་བྱེད་དུས་
རང་འཁྲུལ་བ་ཆེན་པོའི་དབང་གིས་ཕྱོགས་ཞེན་ང་རྒྱལ་གྱི་དབང་དུ་སོང་
ནས་ཆོས་མ་ཡིན་པའི་ལམ་ལས་ངན་སོང་དུ་འགྲོ། རྣལ་འབྱོརབ་ཡང་རབ་
རྣམས་ཉམས་ལེན་ལ་ཚེ་གང་དྲིལ་དགོས། འབྲིང་བོ་རྣམས་རྟེན་བཞེངས་
དང་། དཔེ་བལྟས། ཐ་མ་རྣམས་རྩ་བཞི་ཆང་ལྔ་རྣམས་མ་སྤངས་ཚེ་མི་
ལུས་ཐོབ་པའི་དོན་འབྲས་ སྤུ་ཉག་ཙམ་ མ་ ཡོད་ པ་ཁྱོད་ ཅག་ སྙིང་རེ་རྗེ།
འཁོར་བའི་བྱ་བས་མི་ཚེ་གང་བོ་འདས་སོང་བའི་ཕྱི་མ་མི་དྲན་པ་རྣམས་རང་
ལ་ཤ་མི་ཚ་གྲོས་མི་འདེབས་པ་རྣམས་ཤི་ཁར་འགྱོད་ཀྱང་ཅི་ཕན། །
བུ་སློབ་རྣམ་པ་ཚོ་ད་ལྟ་དུས་ངན་པའི་སྟབས་ཀྱིས་དམར་སེར་གྱི་ཡོན་
ཏན་མི་ཤེས་པའི་སྐྱེས་བུ་གོ་ལོག་ནས་གཙང་བཙོག་མི་ཤེས་པའི་བུད་མེད་
རྣམས་ཀྱིས་གོས་དམར་སེར་གྱོན་ནས་དགེ་འདུན་པའི་གོང་དུ་འདུག་པ།
བླ་སེར་མཐོང་ཚེ་ཞྭ་དང་མཚོན་འཛིན་པ་རྣམས་ཀྱིས་དཀོན་མཆོག་གསུམ་
ལ་བརྙས་བཅོས་བྱས་ན། ཕྱི་མ་དམྱལ་བའམ། ཡི་དྭགས་དུད་འགྲོ་ལྟ་བུའི་
ནང་དུ་སྐྱེ་ངེས་སངས་རྒྱས་ཀྱིས་གསུངས་ན་དེ་འདྲ་མ་བྱེད། འཕགས་པའི་
དགེ་འདུན་པ་ཟེར་རྒྱུ་དེ་སངས་རྒྱས་ཀྱི་ཞལ་ནས། ང་ཡི་རྗེས་འཇུག་ཇི་ལྟར་
ངན་ཡང་། སྐྱེ་བོ་ཕལ་བ་བརྒྱ་ཡི་དོ་ཟླ་མི་འདུག ཅེས་གསུངས་པ་ལྟར་
འཕགས་པའི་དགེ་འདུན་མཐོ་དམན་ཀུན་ལ་གུས་འདུད་བྱས་ནས་སྐྱབས་
ཡུལ་དུ་འཇོག་དགོས། བློ་མཐུན་བུ་སློབ་རྣམས། གཏོ་འདོན་དབང་



བསྐུར་ན་མི་འདོད་པ་རྣམས་བྱ་བྲལ་བ་ལྟ་བུ། སྒྱུ་མའི་ནོར་ཟས་ལ་ མི་
འཐད་པ་ཡིན་ན་ཁྱེད་རྣམས་ཅི་བདེར་སྡོད། དེ་མ་ཡིན་པ་རྣམས་ཀྱིས་གཏོ་
འདོན་ན། ཡོན་ བདག་ བསྲུང་འདོད། དགྲ་བོ་ དང་ བགེགས་ རིགས་
བསྒྲལ་འདོད་མི་སྐྱེ་བར་གཉིས་ཀ་ལ་སྙིང་རྗེའི་བསམ་པ་དང་། གནོད་བྱ་
གནོད་བྱེད་ཐམས་ཅད་རང་སེམས་ལས་ལོགས་ནས་མ་གྲུབ་པ་སྟོང་ཉིད་ལ་
མཉམ་པར་བཞག་ནས། དང་བོ་ཏིང་ངེ་འཛིན་རྣམ་གསུམ་ནས་བཟུང་སྟེ་
འདུལ་ཡན་ཆད་ལ་སྟོང་ཉིད་ཀྱི་ངད་ཤུགས་མི་ཉམས་པའི་ངང་ནས་ཕན་
སེམས་ཀྱིས་ བསྒྲལ་ལས་ལེགས་པར་བྱས་ན་ སྔགས་ པ་ཧོམ་ཁུང་ ཁ་ནས་
སངས་རྒྱས་པའི་ལོ་རྒྱུས་ཉེས་པ་མ་ཟད་རང་གཞན་ལ་ཕན་པ་རྒྱ་ཆེན་པོ་ཡོད།
ཡོན་བདག་ ཐབས་སྡུག་ལ་ཁ་ མི་བཅག་པ་གལ་ཆེ། དབང་སྐུར་མཁན་
རྣམས་དབང་གི་བརྡ་དོན་རྟགས་གསུམ་ཤེས་ན་རབ། དེ་མ་ཡིན་ན། སྔོན་
རྫོགས་པའི་སངས་རྒྱས་ཀྱིས་རྒྱུད་ནས་གསུངས་བ་ལྟར་བདག་གིས་ཐེག་ཆེན་
ཆོས་ཀྱི་སྒོ་ནས་སེམས་ ཅན་ངན་ སོང་བ་རྣམས་འདྲེན་ཕྱིར་དང་སློབ་བུ་
རྣམས་ཀྱི་རྒྱུད་སྨིན་ཕྱིར་བསྐུར་སྙམ་པའི་དྲན་འདུན་དང་མ་བྲལ་ན་ཉེས་པ་
མ་ཟད་ཕན་ཡོན་རྒྱ་ཆེན་པོ་ཡོད། རྗེས་སུ་དགེ་བ་གང་བྱས་ཐམས་ཅད་
སེམས་ཅན་ཐམས་ཅད་རྣམ་མཁྱེན་འཐོབ་པའི་རྒྱུ་རུ་བསྔོ་བ་ནི་རྗེས་བསྔོ་བ་
དམ་པའོ།།
གྲོང་ཆོག་དང་དཀོར་ཟས་ལ་ལོངས་སྤྱོད་པའི་སེར་གཟུགས་འཛིན་
པ་རྣམས་ཉོན་དང་། རང་མེད་སོང་བའི་གནས་སྐབས་ལ་ང་ལ་གླེང་བཀལ་
ནས་ཁོ་རྟོགས་ལྡན་ཡིན་ཉོན་མོངས་པས་མི་གནོད་ཟེར་མཁན་རྣམས་ཀྱི་
ཆོས་རྫུན་གཞན་མགོ་སྐོར་མཁན་རེ་ཡོད་ན། ང་རང་གིས་དེ་འདྲ་བསླབ་
སྟོན་མ་བྱས་ད་ལྟ་དང་ནམ་ཞིག་གང་གི་སྐབས་སུ་ཕྱི་བླ་སེར་གྱི་ཚུལ་བཟུང་
ནས་གོས་དམར་སེར་རེ་གྱོན། ཁ་ནས་ཆོས་རྫུན་མ་བཤད་ནས་ཡོན་བདག་



དང་། སེམས་ཅན་གྱི་མགོ་སྐོར་རྒྱུ་གང་རྙེད་བཟའ་མི་དང་། ཁྱད་པར་
བུད་མེད་ལ་ཆགས་སེམས་ཀྱི་རྒྱུན་བཟུང་ཞིང་བྱ་སྤྱོད་བ་གླང་རྒན་པོ་ལྟ་བུ་ངོ༌
ཚ་ཁྲེལ་མེད་པ། དོན་མེད་ལ་བཙན་འཛུག་བྱས་ནས་ང་རྒྱལ་རི་བོ་ལྟར་མཐོ་
བ། རྒྱུ་རྫས་ལོངས་སྤྱོད་རྐུ་འཕྲོག་བྱེད་མཁན། འཚོགས་གྲལ་ལ་འོང་ཚེ་
རང་གཞན་གྱི་དགེ་བ་ལ་བར་ཆད་བྱེད་མཁན། འདོད་ཆགས་མེ་དཔུང་ལྟ་
བུ། གཏི་མུག་གི་མུན་པ་ཚད་མེད་གཡོ་བ། ཕྲག་དོག་གི་རླུང་རྒོད་ཀྱིས་
རང་གཞན་ཕུང་བ། ཉོན་མོངས་པ་ཆེ་ཆུང་ཐམས་ཅད་ལ་ལོངས་སྤྱོད་པའི་
ཟད་མཐའ་མེད་པ། བསྟན་པ་བཤིག་པའི་མི་འདི་རྣམས་ལ་ཆོས་སྐྱོང་ནུས་
མཐུ་ཅན་དང་། དཀོན་མཆོག་གསུམ་གྱིས་བཀའ་ཡི་ཆད་པ་ཆོད། འདི་
རྣམས་ཀྱི་རིགས་རྒྱུད་ཚར་མ་བཅད་ན་སངས་རྒྱས་བསྟན་པ་རྗེས་མེད་དུ་
འགྲོ་བས། ལས་རྒྱུ་འབྲས་གཉན་པོ་དང་། བདེན་པ་ཡོད་ན་འདི་རྣམས་
ཀྱི་སྙིང་ཁྲག་དམར་བོ་ས་ལ་གཏོར་ཅིག ཁུང་ཁྲག་དྲོན་མོ་ཁ་ནས་སྐྱུག་ལ་
སྣུམ་ཟད་པའི་མར་མེ་བཞིན་དུ་སོད་ཅིག མིང་གི་ལྷག་མ་ཙམ་ཡང་མི་
མངོན་པར་མཁའ་འགྲོ་ཆོས་སྐྱོང་རྣམས་ལ་རེ་བ་ཡང་དག་པ་བཞག་པའི་རེ་
འབྲས་དོན་དང་ལྡན་པར་མཛོད་ཅིག དམ་ཚིག་ཆོས་བཞིན་དུ་སྲུང་བའི་
སློབ་བུ་རྣམས་ཀྱི་བསམ་དོན་གེགས་མེད་འགྲུབ་པའི་སྨོན་ལམ་བཀྲ་ཤིས།
སྤྱིར་སྐྱབས་གནས་རྣམས་དང༌། ཁྱད་པར་རང་དང་འབྲལ་མེད་དུ་སངས་
རྒྱས་མ་ཐོབ་བར་དུ་འགྲོགས་པའི་རྒྱུར་གྱུར་ཅིག །
བླ་རྒན་
མིང་གེ་སྐལ་ལྡན་ནས་བུ་ཕྲུག་ཡེ་ཤེས་རྡོ་རྗེ་སོགས་ལ་དྲན་གསོའི་ཚུལ་དུ་བྲིས་པས་དགེ་
བར་གྱུར་ཅིག །
ཉི་ཟླ་ལྟ་བུའི་ བརྩེ་ ཟླ་རྣམ་གཉིས་ལ། ། ཕན་གཏམ་ཅུང་ ཟད་
བཤད་ཀྱི་ལེགས་ པར་ ཉོན། ། འདི་ སྣང་ འཁོར་ བའི་ ཆོས་ ལ་ སྙིང་ བོ་



མེད། །ཡིད་ཀྱི་གཏད་སོ་དཀོན་མཆོག་གསུམ་ལ་རེམས། །སྒྱུ་་་་
མའི་ནོར་རྫས་མིག་བསླུ་མཁན་པོ་འདི། །སྐད་ཅིག་ཡིད་ཙམ་་་་
ཉིད་དུ་རྟག་པ་མེད། །ལྟོ་གོས་མི་ལྟོགས་མི་གྲང་ཙམ་ལ་བསྟེན། །
དལ་འབྱོར་སྙིང་བོའི་ཆོས་ལ་ནན་ཏན་མཛོད། །སྔོན་གྱི་དམ་པ་
གོང་མའི་རྗེས་བསྙེགས་ནས། །དྲན་ཤེས་བག་ཡོད་རྒྱུན་དུ་་་་
བསྟེན་པ་དང་། །རང་གི་རྣམ་རྟོག་གང་ཤར་ངོས་བཟུང་ནས། །སོ
གཞི་མེད་རྩ་བྲལ་མ་བཅོས་ལྷུག་པར་ཞོག །སྟོང་གཟུགས་གང་
ཤར་བདེ་གཤེགས་སྙིང་བོའི་སྐུ། །རང་དང་གདོད་ནས་འདུ་་་
འབྲལ་ཡོད་མ་མྱོང་། །སྒྲ་གྲགས་བཟང་ངན་གཞོམ་མེད་གསུང་
གི་སྒྲ། །སེམས་ལ་ཆགས་སྡང་བཟང་ངན་གང་ཤར་བ། །རྒྱལ་བ་
ཀུན་གྱི་ཐུགས་ཀྱི་ཆོ་འཕྲུལ་ལས། །ལོགས་ནས་མ་གྲུབ་རང་ངོ་་་
རང་གིས་ལྟོས། །ནམ་ཞིག་འཆི་བ་གློ་བུར་ཐོན་པའི་དུས། །
དཔའ་བོ་མཚོན་ཆ་ཅན་འདྲའི་སྐྲག་སྣང་མེད། །གང་སྣང་གང་
ཤར་སྐུ་དང་ཞིང་ཁམས་ཡིན། །དེ་རྣམས་སེམས་ལ་ཟུངས་ཤིག་
སྙིང་གི་གྲོགས། །རྒན་པོ་ཤི་ཡང་ཁ་ཆེམས་འདི་ལས་མེད། །མ་་་
རྟོགས་ལོག་རྟོགས་གོལ་ས་ཤོར་འཁྲུལ་མེད། །དྲོས་ཐུན་དཀྱིལ་་
དུ་གང་ཤར་བྲིས་ཏེ་ཕུལ། །ཁ་བཤད་གློ་ཡི་ཚོད་མའི་རྗེས་མ་་་་
འབྲངས། །དོན་དམ་བདེ་གཤེགས་སྙིང་པོའི་རང་ཞལ་ལྟོས། །ཧ་
ཧ་ཟེར་ནས་བྱང་རྨུགས་ལ་འདུག་གོ ། ཞེས་མིང་རྒེ་སྐལ་ལྡན་ནས་རང་
ལོ་དོན་གཉིས་སྟེང་དུ་བྲིས་པའོ། །
28



ཟབ་མོ་དམིགས་ཁྲིད་ཀྱི་སྐོར།
ན་མ༔ ཤྲཱིཀ་ལ་ཙཀྲ་ཡ། བླ་མ་དང་དུས་ཀྱི་འཁོར་ལོ་ལ་ཕྱག་འཚལ་
ཞིང་སྐྱབས་སུ་མཆིའོ་བྱིན་གྱིས་བརླབ་པར་མཛད་དུ་གསོལ། འདིར་ཟབ་
ལམ་རྡོ་རྗེ་རྣལ་འབྱོར་གྱི་ཉམས་ལེན་མདོར་བསྡུས་ནི། །
དང་པོ་ཐུན་མོང་གི་སྔོན་འགྲོ་ནི་ལམ་གྱི་རྩ་བ་ཡིན་ལ། དེ་ཡང་དང་
པོ། བློ་ལྡོག་རྣམ་བཞི་ནི། དལ་འབྱོར་རྙེད་དཀའ་བ། འཆི་བ་མི་རྟག་པ།
ལས་རྒྱུ་འབྲས། འཁོར་བའི་ཉེས་དམིགས་བསྒོམ་ལ་སྐྱབས་གནས་དཀོན་
མཆོག་རྒྱ་མཚོ་ལ་དང་འདོད་ཡིད་ཆེས་ཀྱི་སྒོ་ནས་སྐྱབས་འགྲོ་བྱའོ། །
མ་རྒན་ སེམས་ ཅན་ ཐམས་ ཅད་ ཁྱབ་ པོ་འདུ་བྱེད་ཀྱི་སྡུག་བསྔལ།
འགྱུར་བའི་སྡུག་བསྔལ། སྡུག་བསྔལ་གྱི་སྡུག་བསྔལ་གསུམ་གྱིས་མནར་བ་
དེ་ལ། མར་ཤེས་པ། དྲིན་དྲན་པ། དྲིན་གཟོ་བ། ཡིད་འོང་གི་བྱམས་པ།
བརྩེ་བའི་སྙིང་རྗེ། ལྷག་བསམ་རྣམ་དག་བྱང་ཆུབ་ཀྱི་སེམས་རྒྱུ་འབྲས་མན་
ངག་བདུན་གྱི་སྒོ་ནས་འཁོར་བའི་མཚོ་ཆེན་ལས་བསྒྲལ་བར་བྱའོ། །
སེམས་བསྐྱེད་འཕེལ་བར་བྱེད་པ། བྱམས་པ་ཚད་མེད། སྙིང་རྗེ་དགའ་བ།
བཏང་སྙོམས་བཞི་བསྒོམ་མོ། །
སྒྲིབ་སྦྱངས་ཡི་གེ་བརྒྱ་བ། རྟེན་གྱི་སྟོབས། ཀུན་ ཏུ་ སྤྱོད་ པའི་
སྟོབས། སུན་འབྱིན་པ། སླར་ལྡོག་པའི་སྟོབས་བཞིའི་ཐབས་ལ་བརྟེན་
ནས་ཉམས་སུ་ལེན་ནོ། །
མཆོད་ཡུལ་དཀོན་མཆོག་རྒྱ་མཚོ་ལ། འཇིག་རྟེན་གྱི་ཁམས་ཐམས་
ཅད་བདག་པོས་བཟུང་བ་དང་མ་བཟུང་བའི་མཆོད་སྤྲིན་རབ་འབྱམས་ནམ་
29



མཁའ་གང་བ་འདིས་མཆོད་དེ་རྒྱུ་བསོད་ནམས་དང་འབྲས་བུ་ཡེ་ཤེས་ཀྱི་
ཚོགས་བསགས་པ་ལ་འབད་པར་བྱའོ། །
སྔགས་ཀྱི་ཉམས་ལེན་གྱི་རྩ་བ་བླ་མ་ ཡིན་ པ་དང་། དངོས་གྲུབ་
འབྱུང་གནས་བྱིན་རླབས་ཉམས་ལེན་ ཐམས་ ཅད་བླ་མ་ལ་བརྟེན་དགོས།
གང་སྣང་བླ་མའི་སྐུ། སྒྲ་གྲགས་གསུང་། དྲན་རྟོག་ཐུགས་སུ་བསྒོམ།
རང་རྒྱུད་ལ་བྱིན་རླབས་བུམ་པ་གང་བྱོས་པའི་མཆོག་ཐུན་དངོས་
གྲུབ་ཚེ་འདིར་ཐོབ་ངེས་པའི་དད་པ་བརྟན་པོའི་སྒོ་ནས་བསྒོམ། རང་ལུས་
དུས་འཁོར་གྱི་སྐུར་བསྒོམས་ལ། རང་སྣང་ལྷའི་དཀྱིལ་འཁོར་སྣང་ལ་རང་
བཞིན་མེད་པ། གསལ་ལ་དེར་འཛིན་མེད་པ། སྣང་སྟོང་ཟུང་འཇུག་གི་
རྣམ་པར་གསལ་བ་དེ་བསྒོམ་པ་བསྐྱེད་རིམ་མདོར་བསྡུས་ཙམ་མོ། །
ད་ནི་ཐུན་མོང་མ་ཡིན་པ་སྦྱོར་བ་ཡན་ལག་དྲུག་གི་སྔོན་འགྲོ་དབེན་པ་
གསུམ་ལྡན། ལུས་ངག་ ཡིད་གསུམ་བྱེད་བཅིང་ གནད་ ལ་ བསྣུན་ནས།
བྱང་བ་ཕྲ་རགས་ཀྱི་སྐྱོན་དང་མ་འདྲེས་པར་ཉམས་སུ་ལེན་དགོས། དཔལ་
དུས་ཀྱི་འཁོར་ལོའི་རྒྱུད་ལས། སྟོང་ཉིད་སྙིང་རྗེའི་བདག་ཉིད་ཅན། ཞེས་
གསུངས་པ་ལྟར། ཀུན་རྫོབ་གློ་བུར་བའི་དྲི་མས་སྐྱོན་མ་ཞུགས་པའི་གཞི་
དབྱིངས་ཆོས་ཉིད་བདེ་གཤེགས་སྙིང་བོའི་སྟོང་གཟུགས་རྣམ་ཀུན་མཆོག་
ལྡན་བཅོམ་ལྡན་འདས་དུས་ཀྱི་འཁོར་ལོའི་སྐུ་གསུང་ཐུགས་དེ་ད་ལྟ་རང་གི་
རིགས་ཁམས་འདིར་གདོད་ནས་རང་དང་འདུ་འབྲལ་མ་བྱས་པའི་བདག་
ཉིད་དེའང་། གཞི་འབྲས་དབྱེར་མེད་པ་དབྱིངས་རིག་ཟུང་འཇུག་གི་རང་
བཞིན་ཡིན་ན་ཡིན་པར་ངོས་ཟིན་དགོས།
སོར་སྡུད་ནི། དང་པོ་ཐུགས་ཀྱི་རྡོ་རྗེ་ཞེས་པ་སེམས་དྲན་རིག་འདི།
རྣམ་རྟོག་སྔ་མའི་རྗེས་མི་འབྲང་། མ་འོངས་བའི་མདུན་མི་བསུ། ད་ལྟའི་
ཤེས་པ་ ས་ལེ་བ་འདི། ཕར་སོར་བཅུ་དྲུག་གི་ནམ་མཁའ་ལ་བཞག་ཚེ།
30



འོད་གསལ་རྟགས་བཅུ་སོགས་ཀྱི་ཉམས་དང་སྟོང་གཟུགས་བཟང་ངན་ཇི་
ལྟར་འཆར་ཡང་ བཟོ་བཅོས་ མི་བྱ་བར་ རང་ བབས་ ལ་ ལྷན་ནེར་བཞག་
དགོས། ཡུལ་ཕྱི་རོལ། ཡུལ་ཅན་འཛིན་མཁན་གཉིས་པོ་དབྱེར་མེད་དུ་
འདྲེས་ནས་འབྲེལ་བ་བཅད་པའི་གློ་བུར་དྲི་བྲལ་དྭངས་བའི་སྟོང་བ་ཉིད་
དབྱིངས་འཁོར་འདས་ཀུན་ལ་འབྱམས་གླས་ སུ་ཁྱབ་པའི་སྤྲོས་བྲལ་ རང་
བཞིན་འོད་གསལ་ཆོས་སྐུ་གདོད་མའི་གཉུགས་སེམས་མངོན་དུ་གྱུར་བ་དེ་
སོར་སྡུད་ཀྱི་ཉམས་ལེན་མདོར་བསྡུས་སོ། །
གཉིས་པ་ བསམ་ གཏན་ ནི། སྟོང་ གཟུགས་ དང་ སེམས་ གཉིས་
དབྱེར་མེད་དུ་འདྲེས་ནས་ཆུ་ལ་ཆུ་འདྲེས་པ་ལྟར་ཉམས་ཞེན་གྱི་ཤུན་པ་བྲལ་
ནས་དབྱིངས་ཉག་གཅིག་དེ་བསམ་གཏན་མདོར་བསྡུས།
གསུམ་པ་སྲོག་རྩོལ་ནི། སྟོང་གཟུགས་སེམས་རླུང་གསུམ་པོ་དབྱེར་
མེད་ལ་བསྲེས་ནས་མཐར་དབྱེ་བ་མེད་པ་སྲོག་རླུང་དང་ཐུར་སེལ་གཉིས་
དབྱེར་མེད་ལ་འདྲེས་པར་བྱའོ། ། །
བཞི་བ་འཛིན་པ་ནི། གནས་དྲུག་གི་ཡུལ་ན་རྒྱུ་བའི་ཐིག་ལེ་རླུང་
སེམས་ཁམས་ཀུན་དཱ་བྱང་སེམས་ཐམས་ཅད་དབྱེར་མེད་རོ་གཅིག་ལ་འདྲེས་
པར་བྱེད་པའོ། ། །
ལྔ་བ་རྗེས་དྲན། རྩ་རླུང་ཐིག་ལེ་ཐམས་ཅད་དང་རང་གི་ཕུང་ཁམས་
སྐྱེ་མཆེད་དུས་ཀྱི་འཁོར་ལོའི་ངོ་བོར་སྨིན་ནས་དྭངས་གསལ་འོད་ཀྱི་གོང་བུ་
ཉག་གཅིག་ཏུ་གྱུར་བའོ། །
དྲུག་པ་ཏིང་ངེ་འཛིན་ནི། སྔར་གྱི་ལྷ་སྐུ་ཐམས་ཅད་བརྟན་ཅིང་སྤྲོས་
བྲལ་རྣམ་པར་མི་རྟོག་ པའི་དབྱིངས་ ཁོ་ རང་གི་ངོས་ནས་འཁོར་འདས་
གཉིས་པོ་མེ་ལོང་ ནང་ གི་ གཟུགས་ བརྙན་ འཆར་ བ་ ལྟར་ ཤར་ བ་ དང་།
གདོད་མའི་སངས་རྒྱས་དུས་ཀྱི་འཁོར་ལོ་ཡེ་ནས་རང་གི་རིགས་ཁམས་ནས་
31



སད་དེ་གདུལ་བྱ་རིགས་དྲུག་གི་དོན་བྱ་བ་རང་དོན་ཆོས་སྐུ་གཞན་དོན་
གཟུགས་སྐུ་གཉིས་ཀྱི་མཛད་པ་ལྷུན་གྲུབ་རྒྱུན་མི་ཆད་པར་བྱའོ། །
རྗེས་སོར། རང་ཉིད་འཆི་བ་ལ་ཐུག་སྐབས་སུ། རྣལ་འབྱོར་བ་
རབ་ཡིན་ན་དབྱིངས་རིག་དབྱེར་མེད་ཀྱི་ངང་ལ་མཉམ་རྗེས་མཉམ་ནས་
དབྱིངས་ཉག་གཅིག་གི་ངང་ནས་འཕོ། ཐ་མལ་བ་ཡིན་ན་ནམ་ཞིག་འཆི་
ནད་དྲག་པོས་ཐེབས་པའི་དུས་སུ་རང་གིས་རང་ལ་ཞིབ་མོར་དཔྱད་དགོས།
དང་པོ་ཡུལ་ལྔའི་ཐུམ་སྡུད་ནི། སྒོ་ལྔའི་ཤེས་པ་མི་གསལ། དེ་ནས་ས་ཆུ་མེ་
རླུང་ནམ་མཁའ་དང་རྣམ་ཤེས་ཐམས་ཅད་རིམ་པས་འགགས་ནས་སྟེང་ནས་
སྣང་བ་དཀར་ལམ་པ། འོག་ནས་མཆེད་པ་དམར་ལམ་པ་གཉིས་ཁ་སྦྱར་
བའི་བར་དུ་རྣམ་ཤེས་ཐོབ་པ་ནག་ལམ་པར་བརྒྱལ་སོང་ནས་མཐར་འཆི་བ་
འོད་གསལ་ཤར་བའི་སྐབས་རྫོགས་རིམ་འོད་གསལ་སྟོང་ཉིད་ངོ་ཟིན་ན་
འཆི་བ་ཆོས་སྐུ་ཡིན། དེ་ལས་མ་གྲོལ་བར་བར་དོ་ལོངས་སྐུ་གྲོལ་དགོས།
དེ་ལས་སྐྱེ་སྲིད་ཕྱི་མ་ཤར་ན་རིག་པ་སྤྲུལ་སྐུར་ལྡང་བའོ། །
ད་ནི་འཕོ་བ་ནི། རང་ཉིད་ཡི་དམ་གྱི་སྐུར་གསལ་ བའི་ལུས་ཀྱི་
དབུས་སུ་རྩ་ཨ་ཝ་དྷཱཏི་ལྷའི་སྐུ་མདོག་དང་མཚུངས་པ་ཡས་སྣེ་སྤྱི་གཙུག་ཏུ་ཁ་
ཕྱེ་བ་མས་སྣེ་ལྟེ་འོག་ཏུ་ཁ་ཟུམ་པ། དེའི་ནང་དུ་སྤྱི་བོར་ཧཾ་ཡིག་དཀར་པོ་
མགོ་བོ་ཐུར་བསྟན། སྙིང་ཁར་ཧཱུཾ་སྔོན་གྱེན་བསྟན་ལྟེ་བར་ཨ་དམར་གྱེན་
བསྟན་སེམས་ཀྱི་ངོ་བོར་བསམ་ལ། རང་གི་མདུན་གྱི་ནམ་མཁར་སྣ་ཚོགས་
པདྨ་དང་ཟླ་ཉི་སྒྲ་གཅན་དུས་མེ་གདན་ལྔ་བརྩེགས་པའི་སྟེང་རྩ་བའི་བླ་མ་རྡོ་
རྗེ་འཆང་ལ་ཟབ་ལམ་འཕོ་བའི་བརྒྱུད་པའི་བླ་མ་རྣམས་ཀྱིས་བསྐོར་བར་
བསམ་ལ། དེ་ནས་ཡིད་གདུང་ཤུགས་དྲག་པོའི་སྒོ་ནས་གསོལ་འདེབས་
འདོན། མཐར་སྟེང་རླུང་མནན་པས་ཧིཾ་ཉིད་ཧཱུཾ་ལ་ཐིམ། འོག་རླུང་འཐེན་
པས་ཨ་ཡང་ཧཱུྃ་ལ་ཐིམ། ཧཱུྃ་ཡིག་འདར་འཁྲིལ་འཕར་བའི་ཚུལ་དུ་བསམ་ལ་
32



ཧིག་སྒྲ་དགུ་བརྗོད་པས་རྩ་བའི་བླ་མའི་ཐུགས་ཀར་ཐིམ། བླ་མའི་ཐུགས་
དང་རང་སེམས་དབྱེར་མེད་དུ་བསྲེས་ནས་མཉམ་པར་བཞག་པར་བྱའོ། །
ཞེས་བཅོམ་ལྡན་འདས་དུས་ཀྱི་འཁོར་ལོའི་རྫོགས་རིམ་ཟབ་ལམ་
རྡོ་རྗེ་རྣལ་འབྱོར་གྱི་ཉམས་ལེན་འཕོ་བ་དང་བཅས་བསྡུས་པ་འདི་ནི། དྲིན་ཅན་རྩ་
བའི་བླ་མ་བཀའ་དྲིན་མཚུངས་པ་མེད་པ་རྣམས་ནས་ཞལ་ཁྲིད་ལྟར་རང་གི་བརྗེད་ཐོ་
ཙམ་དང་གྲོགས་པོ་ཀུན་དགའི་ངོ་མ་ལྡོག་ཙམ་དུ་སྐལ་ལྡན་ནས་བྲིས་པའོ། །
ཆོས་ཐམས་ཅད་ཀྱི་ཐོག་མར་སྐྱབས་འགྲོ། མཐའ་མེད་ཀྱི་སེམས་
ཅན་ལ་སྙིང་རྗེ་སོགས་དང་། རྫོགས་རིམ་གྱི་ཡེ་ཤེས་རྒྱུད་ལ་འདྲེན་བྱེད་
བསྐྱེད་རིམ་སྣང་སྟོང་ཟུང་འཇུག་རྣམས་སྔོན་དུ་སོང་ནས། ལུས་གནད་
རྣམ་སྣང་ཆོས་བདུན་ནམ་མཉམ་བཞག་རྡོ་རྗེ་སྐྱིལ་ཀྲུང་ལུས་དྲང་བོར་
བསྲངས་ལྟ་ སྟངས་སོར་བཅུ་དྲུག་གི་ནམ་མཁའ་ལ་བལྟས་ནས། སེམས་
དུས་གསུམ་གྱི་སྤྲོས་པ་ཐམས་ཅད་བྲལ་བའི་ངང་ནས་གཏད་དེ་འདུག་པ་ནི་
ཐུན་མོང་མ་ཡིན་པའི་སྔོན་འགྲོ་རེད། སྒོ་ལྔའི་ཤེས་པ་གཅིག་དྲིལ་གྱི་ངང་
ནས་སོར་བཅུ་དྲུག་གི་ནམ་མཁའ་ནག་དྭངས་ངེ་དང་རང་སེམས་གསལ་
སང་ངེ་གཉིས་དབྱེར་མེད་དུ་བཞག་ལ་ཅི་གནས་ལ་འདུག འོད་གསལ་
རྟགས་བཅུ་ཐམས་ཅད་ཅི་ཤར་ལ་མཉམ་པར་བཞག་པ་སོར་སྡུད། སྟོང་
གཟུགས་དང་རང་སེམས་གདོད་ནས་དབྱེར་མེད་ལ་ཆུ་དང་འོ་མ་འདྲེས་པ་
ལྟར་ངོ་བོ་རོ་གཅིག་ཏུ་རྟོགས་པ་བསམ་གཏན། རླུང་སེམས་དབྱེར་མེད་དུ་
སྟོང་གཟུགས་དང་ཉམས་མྱོང་ཐམས་ཅད་དབྱེར་མེད་པ་སྲོག་རྩོལ། ཐིག་
ལོ་དྲུག་གི་ཆ་དང༌ སྟོང་གཟུགས་རླུང་ ཐམས་ ཅད་དབྱེར་མེད་འཛིན་པ།
གཏུམ་མོ་ལས་རྒྱ་སོགས་ཕྱག་རྒྱ་གསུམ་ལ་བརྟེན་ནས་དགའ་བཞིའི་ཡེ་ཤེས་
ཀྱི་ངང་ནས་སྟོང་གཟུགས་སྒྱུ་མའི་ལྷ་སྐུ་ཕྲཕབ་པ་ལྟར་དུ་སོང་ནས་མ་དག་
པའི་ཕུང་ཁམས་ཐམས་ཅད་དབྱིངས་སུ་ཟད་ནས་གང་སྣང་ཅི་ཤར་ཐམས་
33



ཅད་བདེ་སྟོང་དུ་རོ་གཅིག་ཏུ་འདྲེས་པ་རྗེས་དྲན། མས་བརྟན་དགའ་
བཞིའི་ཡར་གཙུག་ཏོར་གྱི་རྩ་འཁོར་བར་འཁོར་ལོ་དྲུག་ན་གནས་པའི་ཐིག་
ལེ་རླུང་སེམས་ཐམས་ཅད་དངས་མའི་དངས་མར་རྫོགས་ནས་སྔགས་ཀྱི་ས་
བཅུ་གཉིས་པ་མངོན་དུ་གྱུར་པ་ནི་ཏིང་ངེ་འཛིན་ནོ། ། ས་བཅད་འདི་
རྣམས་སྦྱོར་བ་ཡན་ལག་དྲུག་གོ །
ད་ལྟ་རང་ལ་ལྟོས་ནས་བསྒོམ་རྒྱུ་ཡིན་ན། གཞིའི་ཆོས་ཉིད་ཡོངས་
གྲུབ་བདེ་གཤེགས་སྙིང་བོ་རྟག་བརྟན་ཐེར་ཟུག་དེ་སྲིད་རྩེ་ནས་མནར་མེད་
ཡན་ཆད་ཀྱི་སེམས་ཅན་ཐམས་ཅད་ཀྱི་རྒྱུད་ལ་ཡེ་ནས་ཁྱབ་བརྡལ་དུ་གནས་
ཡོད་པ་དེ་ལ་གློ་བུར་རྣམ་རྟོག་གི་འཕྲུལ་འཁོར་གྱི་སྐྱོན་གཤིས་ལ་ཞུགས་མ་
མྱོང་བ་ཧ་གོ་བཞིན་དུ། དགེ་སྡུག་བཟང་ངན་བདེ་སྡུག་སོགས་རྣམ་རྟོག་
གང་ཤར་ཐམས་ཅད་ལ་མི་བཀག་མི་སྤངས་མི་གཡོ་བར་རང་བབས་བཞག་
ཡུལ་དང་བྲལ་བ་ལ་རྒྱུན་དུ་བསྟེན་ན་མཐར་དེའི་དོན་ཡང་དག་པར་རྟོགས་
ནས་གཞིའི་རིག་པ་མངོན་དུ་གྱུར་ནས་སངས་རྒྱས་ཀྱི་སར་ཡོ་འཆུག་མེད་
པར་སླེབ་འགྲོ་བ་རང་རེད་ལགས། དར་སྐུ་ཀུན་གྲོལ་ལ་འཆོལ་གཏམ་སྐལ་ལྡན་
ནས་༡༩༨༩ལོའི་བཞི་རྒྱལ་ལའོ། །
ཁ་ཏ་བརྩེ་སེམས་འོལགཏམ་བཞུགས།
ཨོཾ་སྭསྟི། གདོད་མ་ཆོས་སྐུའི་དབྱིངས་དང་དབྱེར་མེད་པ། བླ་མ་
དམ་པ་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། ། བདག་གི་རྒྱུད་བྱིན་
གྱིས་བརླབ་ཏུ་གསོལ། །
བུ་སློབ་ཆོས་ལ་བློ་ཁ་ཕྱོགས་པ་རྣམས་པ་ཚོ། ། དང་པོ་རང་རྒྱུད་ལ་
34



བརྟགས་དཔྱད་རྒྱུན་དུ་བྱས་ནས་རང་གི་བློ་རྩེའི་འདུན་མ་ཅི་འདྲ་བུ་རེད་
བསམས་ནས་རང་གིས་རང་ལ་རྒྱུན་དུ་བརྟགས་དཔྱད་བྱ་རྒྱུ་དང་། བློ་ཆོས་
དང་མཐུན་པའི་ཕྱོགས་ལ་མ་འཁོར་ཚེ་དེའི་དབང་དུ་མི་གཏོང་བར་ལས་རྒྱུ་
འབྲས་ཞིབ་མོ་དང་། འཁོར་བར་ངེས་འབྱུང་གི་བསམ་པས་བློ་བཅོས་པ་
གལ་ཚེ། དང་པོ། དལ་འབྱོར་རྙེད་དཀའ། འཆི་བ་མི་རྟག་པ། ལས་རྒྱུ་
འབྲས། འཁོར་བའི་ཉེས་དམིགས་རྣམས་ལ་འབད་ནས་བློ་བཅོས། དེ་
ནས་འཁོར་བའི་སྡུག་བསྔལ་ལས་སྐྱོབ་པའི་ནུས་པ་དཀོན་མཆོག་གསུམ་ལ་
ཡོད་པར་ཐག་བཅད་དེ་དད་པ་འཇིགས་པ་སྙིང་རྗེ་གསུམ་གྱི་སྒོ་ནས་སྐྱབས་
འགྲོ་བྱ། གཉིས་པ་འགྲོ་བ་རིགས་དྲུགགི་གནས་ན་དབང་མེད་དུ་འཁོར་
བའི་མ་རྒན་སེམས་ཅན་ཐམས་ ཅད་སྡུག་བསྔལ་རྒྱུ་འབྲས་དང་བཅས་པ་
དང་བྲལ་ནས་སངས་རྒྱས་ཀྱི་སར་འགོད་པའི་སེམས་བསྐྱེད་དང་། གསུམ་
པ་སྙིང་རྗེ་དང་མ་བྲལ་བའི་སྒོ་ནས་རང་ལུས་ཐ་མལ་གྱི་སྣང་བ་སྦྱངས་ཏེ་
དཔལ་དུས་ཀྱི་འཁོར་ལོའི་ང་རྒྱལ་དང་མ་བྲལ་བའི་ངང་ནས། ལུས་རྣམ་
སྣང་ཆོས་བདུན། ངག་པི་ཝཾ་གི་རྒྱུད་ཐག་བཅད་པ། སེམས་དབེན་པ་ཆུའི་
རྭ་ཐག་བཅད་པ་ལྟ་བུའི་ངང་ནས་མཉམ་པར་བཞག་པ་ཐུན་མོང་དང་ཐུན་
མོང་མ་ཡིན་པའི་སྔོན་འགྲོས་རྒྱུད་ལེགས་པར་སྦྱངས་ནས། ཞིང་ས་ལེགས་
པར་བཏུལ་བའི་དཔེ་ལྟ་བུ་སྔོན་འགྲོས་རྒྱུད་སྦྱངས།
དེ་ནས་དངོས་གཞི་ལམ་ཡན་ལག་དྲུག་པོ་ཉམས་སུ་ལེན་པ་ནི། ཐོག་
མར་རྣམ་སྣང་ཆོས་བདུན་གྱི་འདུག་སྟངས་བྱས་ནས་རླུང་རོ་ལན་གསུམ་
འབུད། དེ་ནས་སེམས་ཀྱི་གནད་ནི་སྒོ་ལྔའི་གནས་སུ་ཤེས་པ་འཇུག་པ་རྩེ་
གཅིག་ཏུ་སྡུད་པར་བྱས་ཏེ་མུན་ཁང་གི་ནམ་མཁའམ་ སྤྲིན་མེད་ཀྱི་ནམ་
མཁའ་སྔོ་སང་ངེ་བ་དང་རང་སེམས་དབྱེར་མེད་དུ་འདྲེས་པ་ལྟ་བུ་ལ་མཉམ་
པར་བཞག་ནས་བསམ་མེད་ཀྱི་རྣལ་འབྱོར་ལ་གནད་དུ་བསྣུན་ནས་བསྒོམ།



རྩེ་གཅིག་པ་རང་གྲོལ་རྩོལ་བྲལ་གྱི་རྣལ་འབྱོར་རྣམས་ཀྱི་སྒོ་ནས་བསྒོམ་ཚེ་
སེམས་རྣམ་རྟོག་གི་ངོ་བོ་གནས་འགྱུར་ནས་འོད་གསལ་སྟོང་གཟུགས་ཀྱི་
སྣང་བ་དང་། ཁམས་དྲུག་གི་སྣང་བ་ཅི་ཤར་ལ་ཆེར་གཏད་མེད་པར་བསྒོམ་
པ་སོ་སོར་སྡུད་པའོ། ། གཉིས་པ་བསམ་གཏན་ནི། སྟོང་གཟུགས་གང་
ཤར་ཐམས་ ཅད་དང་ རང་སེམས་དབྱེ་བ་མེད་ པ་ཆུ་ལ་ཆུ་འདྲེས་པ་ལྟར་
བསྒོམས་ནས་དང་བོ་ཤེས་རབ། སྟོང་གཟུགས་རང་སེམས་ལས་ལོགས་
ནས་མ་གྲུབ་པར་རྟོགས་པ། རང་སེམས་དང་སྟོང་གཟུགས་གདོད་མ་ནས་
དབྱེ་བ་མེད་པ་ལེགས་པར་དཔྱོད་པ། སེམས་དགའ་བདེའི་སྣང་བ་མཐའ་
དབུས་མེད་པར་ཁྱབ་པ་ནི་དགའ་བ། ཕྱི་ནང་གི་རྣམ་རྟོག་ཕྲ་རགས་གཉིས་
ཀྱི་སྐྱོན་གྱིས་མ་གོས་པ་དབྱིངས་ཆེན་པོ་འཁོར་འདས་ཡོངས་ཁྱབ་ཏུ་སྣང་བ་
དེ་གཡོ་མེད་བདེ་བའི་ཉམས་ཡིན་པ་བཞིན་ཏུ་བསྒོམས་ནས་མ་དག་པའི་
སྣང་ བ་ ལྕགས་ ཁམས་ ལ་ གསེར་ རྩི་ ལྟར་ དུས་ ཀྱི་འཁོར་ལོའི་ ལྷ་ སྐུ་ རབ་
འབྱམས་གྲུབ་བྱེད་སོར་བསམ་སྐུ་རྡོ་རྗེའི་རྣལ་འབྱོར་ཡིན་ནོ། ། གསུམ་པ་
སྲོག་རྩོལ་ནི། རང་སེམས་སྟོང་གཟུགས་རླུང་ཐམས་ཅད་དབྱེར་མེད་དུ་
བཞག་ནས། རྩ་འཁོར་དྲུག་དང་དུས་ཀྱི་འཁོར་ལོའི་གསལ་སྣང་མ་བྲལ་
བའི་ངང་ནས་སྲོག་ཐུར་གྱི་རླུང་རྣམས་ལྟེ་བར་བཟུང་ཞིང་རྒྱུན་དུ་གོམས་
པར་བྱ། བཞི་བ་འཛིན་པ་ནི། སྟོང་གཟུགས་རླུང་སེམས་ཀུན་དཱ་བྱང་
སེམས་ཐམས་ཅད་རྩ་འཁོར་ལོ་དྲུག་གི་གནས་རྩ་ཕྲན་ཐམས་ཅད་ཀྱི་ཐིག་ལེ་
ཐམས་ཅད་བཞུ་བཏུལ་བྱས་ནས་དུས་ཀྱི་འཁོར་ལོའི་གསུང་གཞོམ་མེད་སྒྲ་
དབྱངས་རྣམ་པ་ཀུན་ལྡན་པ་མངོན་དུ་གྱུར་བ་སྲོག་འཛིན་གྱི་ཡན་ལག་གོ།
ལྔ་པ་རྗེས་དྲན་ནི། རང་ལུས་སྟོང་གཟུགས་དུས་ཀྱི་འཁོར་ལོའི་རྟེན་དང་
བརྟེན་པའི་དཀྱིལ་འཁོར་བ་སྤུའི་ཁུང་བུ་རེ་རེ་བཞིན་གྲུབ། སྔར་གྱི་ཐིག་ལེ་
སོགས་ཀྱི་རྒྱུ་བྱས་ནས་ཕྱག་རྒྱ་གསུམ་སྦྱོར་གྱི་སྒོ་ནས་ཐིག་ལེ་དབབ་བཟློག་
36



བཀྲམ་གསུམ་བྱས་ནས་བསྒོམ་པ་དུས་ཀྱི་འཁོར་ལོའི་ཐུགས་ཡེ་ཤེས་མངོན་
དུ་འགྱུར་བར་བྱེད་པའོ། ། དྲུག་པ་ཏིང་ངེ་འཛིན་ནི། མས་བརྟན་དགའ་
བཞི་གསང་གནས་བདེ་སྐྱོང་གི་འཁོར་ལོ་སོགས་དྲུག་གི་ཕྱི་ནང་ཐམས་ཅད་
སྟོང་གཟུགས་དང་ལྷ་རབ་འབྱམས་འགྲུབ། སྔགས་ཀྱི་ས་བཅུ་གཉིས་པ་
མངོན་དུ་གྱུར་པ་ཡེ་ཤེས་རྡོ་རྗེ་འགྲུབ་བྱེད་དོ། །
དེ་ནས་སྐད་ཅིག་མ་གཅིག་གི་ངང་ནས་བཅུ་གསུམ་རྡོ་རྗེ་འཛིན་པའི་
ས་རྣམས་བསྒྲོད་དེ་ཚེ་གཅིག་ལུས་གཅིག་ལ་རྡོ་རྗེ་འཆང་གི་གོ་འཕང་མངོན་
དུ་གྱུར་བའི་ལམ་ཡང་དག་པ་སངས་རྒྱས་བཅོམ་ལྡན་འདས་ཀྱིས་དུས་ཀྱི་
འཁོར་ལོའི་རྒྱུད་ལས་གསུངས་པ་ཇི་ལྟ་བ་མདོ་ཙམ་དེ་འདྲ་ལགས།
རང་ཅག་རྣམས་ཀྱིས་དམ་སྡོམ་མིག་འབྲས་ལྟ་བུར་བསྲུངས་ནས་
རང་རང་གང་ལ་གོམས་པའི་གནད་དང་བླ་མའི་གདམ་ངག་ངོ་སྤྲད་པ་ལྟར་
འབད་ནས་བསྒོམ་པ་གལ་ཆེ། དེ་མ་ཡིན་པའི་གསང་སྔགས་རྙིང་མ་བ་ཡིན་
ན་ཨུ་རྒྱན་པདྨའི་རྒྱལ་ཚབ་གཏེར་ཆེན་རྣམས་གསང་སྔགས་རྡོ་རྗེ་ཐེག་པའི་
ཆོས་ཡང་དག་པ་མ་ནོར་བར་ཉམས་སུ་ལེན་མཁན། རྫོགས་ཆེན། དཔལ་
ཡུལ་བ། བྱང་གཏེར་བ། སྨིན་གྲོལ་གླིང་བ་སོགས་ཀྱི་ཆོས་ལུས་འདིའི་སྟེང་
ནས་རིག་འཛིན་རྣམ་བཞིའི་སར་བསྒྲོད་པའི་ལམ་ཟབ་མོ་ཁྱད་པར་ཅན་གྱི་
བརྒྱུད་འཛིན་ལ་ལོག་ལྟ་མི་སྐྱེ་བར་འབྲེལ་བ་རེ་ཡོད་ཚེ་དལ་འབྱོར་དོན་ལྡན་
རེད། ཕྱག་ཆེན་པ་སོགས་དང་ས་སྐྱ་བ་རྣམས་ནང་དོན་རིག་པའི་ཡེ་ཤེས་
བསྒོམ་པའི་སྐྱེས་བུ་སྐལ་བ་དང་ལྡན་པ་རྣམས་ལ་དད་པ་དང་དག་སྣང་ཡང་
དག་པར་ བཞག་ སྟེ་ དབང་དང་ཆོས་འབྲེལ་ཁྱད་པར་བ་ཞུས་ནས་དོན་
བསྒོམ་ན་རང་གི་རྒྱུད་ལ་ཡོན་ཏན་ཁྱད་པར་ཅན་སྐྱེད་པ་དང་སྨོན་ལམ་རྒྱ་
ཆེན་པོ་འདེབས་པ་གལ་ཆེ། དེ་མིན་པའི་ཆོས་ལ་ཕྱོགས་རེས་བྱས་ནས་སྟོང་
སྐད་དང་ང་རྒྱལ་ཁེང་དྲེགས་ཀྱི་སྒོ་ནས་ཁྱོད་ཀྱི་ཆོས་ལུགས་ངན་ངའི་ཆོས་
37



བཟང་བསམ་པའི་བན་སྨྱོན་དམ་ཉམས་རེ་ཡོད་ན་སངས་རྒྱས་བཅོམ་ལྡན་
འདས་ཀྱི་ཆོས་ཐམས་ཅད་ཀྱི་བདག་པོ་འཕགས་པའི་དགེ་འདུན་པ་རེད།
དེ་མ་ཡིན་པའི་ཆོས་ལུགས་ཤིག་ཁྱེད་ལ་ཡོད་ན་ཕྱི་རོལ་བ་དང་ཧོས་ཧོས་ཀྱི་
ཆོས་ལུགས་ཡིན་པས་ཁྱེད་ངེད་ཅག་གི་གྲལ་དུ་མི་གནས་པར་མ་རིག་མུན་
པའི་ཁུང་བུར་སྡོད་ཅིག ཨུ་རྒྱན་པདྨ་འབྱུང་གནས། གྲུབ་དབང་རིག་
འཛིན་རྣམས་ལ་སྨ་འབེབ་བྱེད་མཁན་ཕྱི་ངུར་སྨྲིག་གི་རྒྱན་མཚན་འཛིན་
མཁན་ནང་ཉོན་མོངས་པ་ཀུན་བཏགས་ལྷན་སྐྱེས་ས་བོན་དང་བཅས་པ་ལ་
འཆོལ་ཉོག་ཏུ་ལོངས་སྤྱོད་ན་བ་གླང་རྒན་པོ་ལས་སྡིག་པ་ཆེ་བའི་དཀོར་ཟན།
ཆོས་རྫུན། དམ་ཉམས་རྣམས་ཀྱི་ཁ་ནས་སྟོང་སྐད་མཐོན་པོ་དོན་སྤུ་ཙམ་
མེད་པ་བླ་མའི་བླ་བཙོང་། བསྟན་པའི་རྐང་འདྲེན། ཆོས་རྫུན་མཁན།
གཏེར་སྨྱོན་མོ་མཚན་དང་ཤ་ཆང་ལ་དགའ་བ་ཁྱེད་འདྲ་བ་ཚོ་ཆོས་པ་ཡིན་ན་
ཆོས་མིན་པ་གང་ཞིག ཕྱི་འདུལ་བ་སོ་ཐར་དང་མཐུན་པ། བར་བྱང་ཆུབ་
སེམས་ཀྱིས་སེམས་ཅན་རྗེས་སུ་འཛིན་པའི་བྱང་སྡོམ་དང་ལྡན་པ། ནང་
དོན་གདོད་མའི་ཆོས་དབྱིངས་བདེ་བར་གཤེགས་པའི་སྙིང་པོ་མངོན་དུ་གྱུར་
བའི་སྣང་བ་ཐམས་ཅད་སྐུ་དང་ཞིང་ཁམས་ སྒྲ་གྲགས་ ཐམས་ཅད་གཞོམ་
མེད་ན་དཱའི་རང་སྒྲ། དྲན་རིག་རྣམ་རྟོག་ཐམས་ཅད་དབྱིངས་ཆེན་ཆོས་
སྐུའི་ངོ་བོ་མངོན་དུ་གྱུར་པའི་ནང་གསང་བ་སྔགས་ཀྱི་སྡོམ་པ་འདི་གསུམ་ལ་
གནས་པའི་སྐྱེས་བུ་དམ་པ་རྣམས་མཐོང་གྲོལ། རིག་གྲོལ། ཐོས་གྲོལ།
གཤིན་གསོན་ ཀུན་ གྱི་ སྐྱབས་ གནས་ ཉག་ གཅིག་ སྲིད་ གསུམ་ ཁམས་ ན་
མཚུངས་མེད་འགྲན་ཟླ་བྲལ་བ་རྣམས་ཀྱི་སྐུ་ཚེ་ཞབས་པད་བརྟན་ ཅིང་།།
ཐུགས་སྨོན་ཆོས་བཞིན་དུ་འགྲུབ་པར་དཀོན་མཆོག་གསུམ་གྱིས་བྱིན་གྱིས་
རློབས་ཤིག རྒྱལ་བའི་བསྟན་པ་འཛིན་པའི་སྐྱེས་ཆེན་རྫུན་དང་མ་འདྲེས་
པ་རྣམས་པ་ཚོས་འདི་ཕྱི་ཀུན་ཏུ་སྤྱིར་སེམས་ཅན་ཐམས་ཅད་དང་ཁྱད་པར་
38



བན་རྒན་བདག་རྗེས་སུ་བཟུང་དུ་གསོལ། བདག་གི་བུ་ལྕང་
རོང་བ་བརྩོན་འགྲུས་ཆེ་བ་ཉིན་མཚན་གཡེལ་མེད་དུ་བསྒོམ་ལ་འབད་མཁན་པདྨ་ཀུན་
བཟང་གི་ཚིག་མ་ལྡོག་པར་མང་རྐེ་སྐལ་ལྡན་ཞེས་པ་རང་ལོ་བདུན་ཅུ་ལོན་ནས་གཏི་
མུག་མངོན་དུ་གྱུར་པ་གང་དེས་རབ་བྱུང་བཅུ་བདུན་པའི་ནང་ཚན་ལྕགས་ཕོ་རྟ་ཡི་ལོ་
ཧོར་ཟླ་དྲུག་པའི་ཚེས་ བཅུ་བཞི་ལ་ བྲིས་ པས་གད་མོ་ཆེན་པོ་མཛད་པར་ཞུ། རང་
སེམས་རྒྱུད་ཆོས་ཀྱིས་མ་ཆོས་པར། གཞན་བཅོས་པའི་གཏམ་དེ་བཞད་གད་གནས།
ཨེ་མ་ཡེ་གཞི་ཀ་དག་རང་གཤིས་སྟོང་པའི་དབྱིངས། ། རང་བཞིན་
གསལ་བ་མ་འགགས་ལོངས་སྐུའི་ཞིང་། ། ཐུགས་རྗེས་འཁོར་འདས་ཡོངས་
ཁྱབ་སྤྲུལ་པའི་སྐུ། ། སྐུ་གསུམ་བླ་མ་མཚོ་སྐྱེས་རྡོ་རྗེ་རྒྱལ། ། དེ་ཡི་རྗེས་
བཟུང་ཕྱི་ནང་མ་འཆོལ་བའི། ། དམ་སྡོམ་གཙང་མའི་བསླབ་ཁྲིམས་རྣམ་
དག་སྲུངས། ། ལྟ་བ་མཐོ་མཐོ་མ་བྱེད་རང་ཚུགས་ཟུངས། ། དམན་ས་
བཟུང་ན་གོང་མའི་རྒྱལ་སར་སླེབ། ། དམ་ཆོས་ཕྱག་རྫོགས་དབུ་གསུམ་
རང་སེམས་ལས། ། ལོགས་ནས་མ་བཙལ་ཅོལ་གཏམ་མི་ཉན་པར། ། རྩ་
བའི་བླ་མའི་མན་ངག་ཟབ་མོ་ལ། ། འདི་ཕྱི་གཉིས་ལ་མ་བརྗེད་དམ་དུ་
ཟུངས། ། སེམས་འདི་མ་བཅོས་རང་བབས་བཞག་པའི་ཚེ། ། རྣམ་རྟོག་
ཕྲ་རགས་ཚོགས་ཀུན་རང་སར་ཞི། ། ཆོས་དབྱིངས་མཐའ་དབུས་མེད་པར་
གོ་བ་ལ། ། ཆེར་རློམ་མ་བྱེད་ད་དུང་དམ་དུ་སྒོམས། ། དཔེར་ན་མེ་ལོང་
ངོས་ལ་རྡུལ་ཆགས་ནས། ། ཡུན་རིང་དུས་ནས་ཕྱི་བརྡར་ལེགས་བྱས་
ནས། ། ཡང་ཡང་ཕྱིས་ནས་དྲི་མ་ལྷག་མེད་དུ། །གྱུར་ཚེ་རང་གཞན་
བཞིན་རས་མཐོང་བ་ལྟར། ། འཁོར་ཚེ་ཐོག་མེད་ནས་བསགས་སྒྲིབ་གཡོག་
ཀུན། ། རྒྱུན་དུ་མཉམ་བཞག་བྱས་ནས་དྲི་མ་དག ། དྲི་བྲལ་དྭངས་མའི་
ཡེ་ཤེས་མ་ལྟ་བུ། ། ལམ་སྒོམ་ཕུར་ཚུགས་འོད་གསལ་བུ་ལྟ་བུ། ། ད་གཟོད་



མ་བུ་གཉིས་པོ་ངོ་འཕྲོད་དེ། ། ཆོས་ཟད་བློ་འདས་ཚད་ལ་ཕེབས་པ་ན། །
ལུས་ནི་ཁྱི་རོ་རུལ་བ་འཛིན་པ་བྲལ། ། ངག་ནི་ནམ་མཁའ་སྟོང་སྐད་ལྟ་བུར་
རྟོགས། ། སེམས་ནི་ཆོས་ཉིད་རང་གཤིས་འགྱུར་མེད་ལ། ། འོད་གསལ་
རྒྱན་གྱི་ངོ་བོར་སྨྲ་བརྗོད་བྲལ། ། དེ་དུས་རིག་པ་ཚད་ལ་ཕེབས་པ་ཡིན། །
ཆོས་ཟད་བློ་འདས་དབྱིངས་ཆེན་གཅིག་གི་ངང་། ། ལྷ་ མེད་འདྲེ་མེད་
སངས་རྒྱས་སེམས་ཅན་མེད། ། ལས་འབྲས་སྤངས་བླང་རེ་དོགས་ཀུན་དང་
བྲལ། ། སྐུ་གསུམ་ལྷུན་གྲུབ་ངང་ནས་འགྲོ་དོན་རེམས།
ཞེས་གཏེར་ཆེན་གྱི་སྲས་མཆོག་དམ་སྡོམ་གཙང་མ་མཐོང་ཐོས་དྲན་རེག་གིས་
འགྲོ་བ་དམན་པ་བློས་བཟུང་བ་སྒོང་སྐྱེས་གྲོད་ལི་ལ་ཁྲེལ་མེད་རྒན་པོ་མང་ཆེ་སྐལ་ལྡན་
ནས་རང་ལོ་བདུན་ཅུ་ཚེ་ཡི་འདུ་བྱེད་ནུབ་ཁར་དྲོས་ཐུན་གཏི་མུག་སངས་སྐབས་སུ་ལྷ་
ཁང་ཐང་ནས་བྲིས། ། །
སེམས་ཞེས་པའི་རྣམ་ རྟོག་དལ་ དུ་ མི་ སྡོད་པར་འགྱུ་བ་ངོས་ཟིན་
དཀའ་བ་དེ་བརྟགས་དཔྱད་བྱས་ནས་སོར་བཅུ་དྲུག་གི་ནམ་མཁའ་ནག་
དྭངས་ངེ་དང་བསྲེས་ནས་རང་བབས་ཀྱི་ངང་ལ་བཞག་ཚེ་དང་བོ་རྣམ་རྟོག་
འགྱུ་བ་ངོས་ཟིན། དེ་ནས་རྣམ་རྟོག་དབྱིངས་གང་ལ་མི་གནས་དབྱིབས་
དང་ཁ་དོག་མེད་པ་རྣམ་རྟོག་ཁོ་རང་གི་ངོ་བོ་འདི་སྟོང་སང་ངེ་བ་ཡིན་པ་
ཤེས་ནས་ སྟོང་པའི་རང་མདངས་ འདི་ ཟད་ པའི་མཐའ་ཆོད་རྒྱུ་མེད་ པ་
འཁོར་བ་འཇིག་རྟེན་གྱི་ཡུལ། འདས་པ་སངས་རྒྱས་ཀྱི་ཞིང་ཁམས་ཐམས་
ཅད་དུ་ཁྱབ་པ་ཞིག་སྣང་ཚེ། བཞག་རྒྱུ་བཙལ་རྒྱུ་མ་རྙེད་པ་དེའི་རྒྱུན་
བསྐྱངས་ནས་ནམ་ཡང་མ་བརྗེད་པ་རེམ་རེམ། འོད་གསལ་རྟགས་སྣང་
བཟང་ངན་ཅི་ཤར་ཐམས་ཅད་སེམས་སྟོང་པ་ཁོ་རང་གི་རང་གཟུགས་ཡིན་
པས་རེ་དོགས་མི་བྱ་བར་ཡེ་ཤེས་ཀྱི་སྣང་བ་འདི་དག་ནི་གདོད་མ་ཆོས་སྐུའི་
རང་ཞལ་དུ་ཤེས་པར་བྱའོ། ། །
40



རང་འདྲའི་ལས་དང་པོ་བའི་སེམས་འཇོག་ཚུལ་ནི། དང་བོ་མུན་
ཁང་གི་ནམ་མཁའ་ནག་དྭངས་ངེ་དེའི་ངང་ལ་སེམས་རྣམ་རྟོག་བཟོ་བཅོས་
མི་བྱ་བར་རང་བབས་ཀྱི་ངང་དུ་འཇོག་དགོས། དེ་ནས་འཇོག་ཡུལ་གནས་
འགྱུར་ནས་འོད་གསལ་བའི་ངང་ལ་སྟོང་གཟུགས་ཅི་ཤར་ཐམས་ཅད་རང་
སེམས་ཀྱི་ངོ་བོ་ཡིན་པ་དང་། གདོད་ནས་ཆོས་དབྱིངས་ཡོངས་གྲུབ་བདེ་
གཤེགས་སྙིང་པོའི་རང་གཤིས་འགྱུར་མེད་གཞི་གདོད་མ་ནས་སངས་རྒྱས་
སེམས་ཅན་གཉིས་མེད་ཀྱི་ངོ་བོ་ཆོས་སྐུའི་རང་གཟུགས་སྟོང་པ་གཟུགས་ཀྱི་
རྣམ་རོལ་དུ་ཤེས་པའི་ངང་ལ་གཟུགས་སེམས་དབྱེར་མེད་དུ་ཤེས་དགོས།
སེམས་ཀྱི་རང་བཞིན་སྟོང་པ་དེ་ཆོས་སྐུ། གསལ་བ་སྟོང་གཟུགས་ཀྱི་རྣམ་
རོལ་ལོངས་སྐུ། འཁོར་འདས་གཉིས་ལ་ཁྱབ་པའི་གདུལ་བྱའི་དུག་ལྔའི་
རྟོག་ཚོགས་རང་གྲོལ་དུ་སོང་བ་སྤྲུལ་སྐུ། དེ་རྣམས་ནམ་ཡིན་ཡང་དྲན་པས་
མ་བོར་བར་བསྒོམ། ནམ་ཞིག་རང་བྱུང་གི་རིག་པ་ཉི་མ་སྤྲིན་ལས་གྲོལ་བ་
ལྟར་མངོན་དུ་མ་གྱུར་བར་བསྒོམ་པ་གལ་ཆེ།
དེ་མ་ཡིན་ཀྱང་སྦྱོར་བ་ཡན་ལག་དྲུག་གི་ལམ་བསྒོམ་ཚུལ་མང་ཡང་
རང་ལྟ་བུའི་སོར་བསམ་གྱི་ཉམས་ཙམ་དེ་འདྲ་ཡིན་སྙམ།
མཁས་བློས་ལ་འཆོལ་གཏམ་མགོ་མཇུག་མེད་པ་སྐལ་ལྡན་ནས་བྲིས། །
མི་ཆོས་བླ་མའི་རྫུན་རིས་སྟོང་སྐུད་ནི། ཆོས་ཐམས་ཅད་ཀྱི་ཐོག་མར་
དལ་འབྱོར་རྙེད་དཀའ། འཆི་བ་མི་རྟག་པ། ལས་རྒྱུ་འབྲས། འཁོར་
བའི་ཉེས་ དམིགས་ ཏེ་ བློ་ ལྡོག་ བྱེད་ རྣམ་ པ་ བཞིས་ རང་ གི་ རྒྱུད་ སྦྱངས།
སྐྱབས་སེམས་ཀྱིས་གཞི་བཟུང་། བསྐྱེད་རིམ་དཔལ་དུས་ཀྱི་འཁོར་ལོའི་
གསལ་སྣང་ཡང་ཡང་དྲན་བཞིན་པའི་ངང་དུ། རང་གི་ལུས་སེམས་ལྷོད་
ཤིག་གེར་བཞག་ནས་ལུས་གནད་ངག་གནད་གཉིས་དངོས་གཞིའི་སྐབས་
གང་བབ་དང་མཐུན་པར་བྱས་ལ། སེམས་ཀྱི་གནད་ནི་མུན་ནག་གི་ནམ་



མཁའམ། ཅི་བདེ་བའི་ངང་ནས་རྣམ་རྟོག་སྔར་སོང་གི་རྗེས་མི་འབྲང་།
མ་འོངས་པའི་འདུན་མ་མི་བསུ། ད་ལྟའི་ཤེས་པ་ཧྲིག་གེ་བ་ངོ་ཟིན་པ་དེ་ལ་
མཉམ་པར་འཇོག་དགོས། དེ་དུས་རྣམ་རྟོག་ཕྲ་རགས་ཐམས་ཅད་རང་ཞི་
ལ་སོང་ནས་སེམས་ཀྱི་རང་གཤིས་གསལ་སྟོང་མཐའ་དབུས་མེད་པ་ཤར་
དུས་སེམས་ལ་འཛིན་པ་ཞེན་པ་དགའ་སྡུག་གང་ཡང་མི་བྱ་བར་སྦྲུལ་མདུད་
རང་ཞིག་ཏུ་སོང་བ་ལྟར་ལྷོད་ཤིག་གེ་བསྐྱུར་ནས་འཇོག་དགོས། བཅོས་
སླད་བྱ་མི་ཉན། སེམས་ཀྱི་རང་གཤིས་སུ་ཁམས་དྲུག་སོགས་ཅི་ཤར་བའི་
སྟོང་གཟུགས་ཐམས་ཅད་རང་སེམས་ལས་ལོགས་ན་གྲུབ་པ་མེད་པ་སེམས་
སྟོང་གཟུགས་སྟོང་གཟུགས་སེམས་ཀྱི་ངོ་བོ་གདོད་མ་ནས་དབྱེར་མེད་དུ་
ཐག་བཅད་ནས་འདུག་ དགོས། གཞི་ བདེ་ བར་ གཤེགས་ པའི་ སྙིང་ བོ་
འཁོར་འདས་ཡོངས་ཁྱབ་ཆེན་པོ་གློ་བུར་འཁྲུལ་རྟོག་གིས་ཡེ་ནས་གོས་མ་
མྱོང་བའི་དབྱིངས་དེའི་རང་གཤིས་ལས་ཤར་པའི་སྟོང་གཟུགས་གཉིས་རང་
རིག་རང་གསལ་ཆུ་དང་འོ་མ་མེ་ལོང་དང་གཟུགས་བརྙན་ལྟར་གོ་དགོས།
སེམས་ལ་བདེ་སྡུག ལུས་ལ་མི་བདེ་བའི་སྣང་བ་ཤར་ན། རྐང་བ་སྐྱིལ་
ཀྲུང་ལུས་དྲང་བོར་བསྲངས་ནས་ལག་པ་པུས་མོ་ངལ་གསོའི་ཕྱག་རྒྱ་བྱས་ལ།
སྣ་བུག་གི་རྒྱུ་བ་མི་བཅད་པར་ལྟོ་བ་འབུར་འབུར་བྱས་ཏེ་སྟོང་གཟུགས་རླུང་
སེམས་གསུམ་ལྟེ་བའི་ ཐད་ཀར་བཞག་ནས། སེམས་སྟོང་གསལ་མཐའ་
མེད་པ་གནམ་སྔོན་ཐང་ལ་ལྷུང་བ་ལྟ་བུའི་དཀྱིལ་ལྟ་བུ་ལ་རང་ཡོད་སྙམ་ནས་
འདུག་དགོས། དུས་ནམ་ཡིན་ཡང་དྲན་ཤེས་ཀྱིས་ཟིན་པར་བྱ་དགོས།
བག་མེད་དང་ལུང་མ་བསྟན་ནས་འདུག་མི་རུང་། ཉོན་མོངས་པའི་གཉེན་
པོར་སོང་ན་སྒོམ་པ་ཆོས་པ་ཟེར། ཉོན་མོངས་པའི་གྲོགས་སུ་སོང་ནས་མི་
ཆོས་བླ་མའི་རྫུན་གྱིས་གཞན་ཤི་གསོན་ཐམས་ཅད་ལ་ཧམ་སེམས་ཆུ་ཁོལ་བ་
ལྟ་བུ་རྒྱུ་ཟས་ལྟོ་གོས་ཙམ་གྱི་ཆེད་དུ་སྦྱོར་བ་ཡན་ལག་དྲུག་ཉམས་ལེན་བྱེད་
42



མཁན་ཐམས་ ཅད་ལམ་ ལོག་ དམྱལ་བ་མནར་མེད་དུ་སྐྱེ་བའི་རྒྱུ་ཡིན་ པ་
སངས་རྒྱས་བཅོམ་ལྡན་འདས་ཀྱིས་མདོ་རྒྱུད་དུ་མར་གསུངས་པས་ཆོས་ལོག་
མི་བྱ་རྒྱུ་རེམས་རེམས།
བསམ་སྦྱོར་གཉིས་ཀྱི་སྒོ་ནས་ཆོས་ལོག་དམ་ཉམས་ཐམས་ཅད་ཆོས་
སྐྱོང་ནག་པོ་ཆེན་པོ་ཁྱེད་ལ་གཏད་ པ་ ཡིན་ པས་ མཐུ་ནུས་ པ་ ཅི་འདུག་
བལྟའོ། ། དམ་ ལྡན་རྣལ་འབྱོར་བ་རྣམས་ལ་ལུས་དང་གྲིབ་མ་ལྟ་བུར་
འགྲོགས་ནས་རྐྱེན་ཕྱི་ནང་གི་བར་ཆད་བསལ་བ་དང་བསྐྱེད་རྫོགས་ཉམས་
རྟོགས་ཐམས་ཅད་གོང་ནས་གོང་དུ་འཕེལ་བའི་རེ་འདུན་སངས་རྒྱས་སྟོང་
གི་བསྟན་སྲུང་རྡོ་རྗེ་ནག་པོ་ཆེན་པོ་ཁྱེད་ལ་ཞུས་པའི་རེ་འབྲས་དོན་ལྡན་
མངོན་སུམ་ཚད་མས་བསྟན་རྒྱུ་རེ་བ་ཞུ། སྐལ་ལྡན་ནས་བྱ་
བྱེའུ་སྐད་ཀྱིས་རབ་གསལ་རྒྱ་མཚོ་ལ་བྲིས། །
སེམས་ཀྱི་གནས་ལུགས་བསྒོམ་ཚེ། སེམས་ཞེས་པ་རྣམ་རྟོག་ཆེ་ཕྲ་
ཐམས་ཅད་ཀྱི་རྒྱུན་བཟུང་ནས་དབང་མེད་དུ་སྡུག་བསྔལ་བདེ་བར་ཤར་
ནས་ཆགས་སྡང་རྨོངས་གསུམ་ གྱི་རྒྱུ་བྱས་ནས་འཁོར་བ་སྡུག་ བསྔལ་གྱི་
གནས་ངན་འདིའི་ནང་ནས་ཐར་བ་ཐོབ་པ་དཀའ་བའི་ཕྱིར། དང་བོ་རྣམ་
རྟོག་སྐྱེ་འགག་གནས་གསུམ་ལ་མཉམ་པར་བཞག་ནས་བསྒོམ་ཚེ། རྣམ་
རྟོག་སྐྱེ་འགག་གནས་གསུམ་ཐམས་ཅད་གདོད་ནས་སྟོང་པ་ཉིད་དུ་རྟོགས་
ནས་ཕྱི་ནང་བར་གསུམ། འདས་མ་འོངས་ད་ལྟ་དུས་གསུམ་ཀུན་ཏུ་ཡེ་ནས་
ཡོད་མ་མྱོང་བ་ཧ་གོ་དུས་རྣམ་རྟོག་འགྱུ་བ་མི་བཀག་པར་རང་ངོ་མ་བོར་ཙམ་
དུ་འདུག་ཚེ་རང་གི་བསྒོམས་སྟོབས་ཀྱི་མྱོང་བས་གྲུབ་པ་སྟོང་སང་ངེ་བ་དེ་ལ་
བཟོ་བཅོས་དང་འདི་ཡིན་འདི་མིན་ཐམས་ཅད་མ་བཅོས་རང་སངས་ལ་
བཞག དེ་དུས་སྟོང་བ་ངོས་བཟུང་མེད་པ་འཁོར་འདས་ཐམས་ཅད་ཆོས་



ཉིད་གཅིག་གི་ངང་དུ་འཆར་བའི་དབྱིངས་དེའི་ངང་ལ་བཟང་བོ་ལ་མི་ཞེན།
ངན་པ་ལ་མི་སྐྲག་པར་རེ་དོགས་ཞེན་མེད་ཀྱི་ངང་ལ་བཞག་ནས་མཉམ་
བཞག་རྗེས་ ཐོབ་ མ་ མཉམ་ བར་ དུ་ ཤི་ རེམ་བྱ་ རྒྱུ་ ལས་ ལྷག་ པོ་ མི་ དགོས།
གཞན་ཡང་ལུས་ཉམས་ངག་ཉམས་སེམས་ཉམས་ཐམས་ཅད་སྟོང་པ་ཆེན་
པོའི་ཆོ་འཕྲུལ་ལས་ལོགས་ནས་ཡོད་པ་མ་ཡིན། སྐུ་དང་ཞིང་ཁམས་སོགས་
སྟོང་གཟུགས་ཀྱི་སྣང་བ་དང་། ཆགས་སྡང་སོགས་ཉོན་མོངས་པའི་རྟོག་པ་
ཐམས་ཅད་རོ་མཉམ་དུ་ཆུ་ནང་ལ་རི་མོ་བྲིས་པ་བཞིན་དུ་ཡུན་བསྲིངས་ནས་
བསྒོམ་ན་མི་གྲོལ་བ་མི་སྲིད། ། ཁ་ཏ་དང༌ ཅོལ་གཏམ་གྱི་ཡི་གེ་
ཆོས་མཐུན་ལ་ཟླ་བ་དང་པོའི་ཚེས་དགུའི་དགོང་མོ་རབ་བྱུང་བཅུ་བདུན་པའི་ལྕགས་ཕོ་
རྟ་ལ་བན་རྒན་རྫུན་སྐྱ་རང་རྒྱུད་མ་གྲོལ་གཞན་ལ་ནེ་ཙོའི་སྐད་ཀྱིས་སྐལ་ལྡན་ནས་
བྲིས། །
ཁྱེད་ཀྱིས་ནམ་ཡིན་ཡང་སེམས་རྒོད་གཏད་མ་བྱ། རང་བབས་ཀྱི་སྒོ་
ནས་མ་བཅོས་མ་བསླད་པར་བཞག་ནས་སེམས་ཀྱི་རང་བཞིན་གདོད་ནས་
སྟོང་བ་ངོས་ བཟུང་ དང༌ བྲལ་ བ་ དེ་ ལ་ ཆོས་ སྐུ། དེའི་ རང་ མདངས་མ་
འགགས་པ་གསལ་བ་དང་སྟོང་གཟུགས་སོགས་བཟང་ངན་ཅི་ཤར་ཐམས་
ཅད་ལོངས་སྐུ། དེ་གཉིས་གཞན་ལ་མེད་པ་རང་རྒྱུད་ན་གདོད་ནས་གནས་
ཀྱང་གློ་བུར་རྣམ་རྟོག་གི་དྲི་མའི་སྦུབས་ནས་མི་མངོན་པ་ད་ལྟ་ཉམས་ལེན་ལ་
རྒྱུན་སྐྱོངས་སྒོམས་དང་ཡུན་སོང་ཚེ་ཆོས་དབྱིངས་ཡེ་ཤེས་མངོན་དུ་གྱུར་
ནས་སངས་རྒྱས་ལོགས་ནས་བཙལ་རྒྱུ་མེད་པ་དེ་གོ་རྒྱུ་ཡོད། མ་ཤི་བར་དུ་
ཉམས་ལེན་དེ་ལྟར་ཐུགས་བཞག་དྲན་གསོ་ཙམ་སྐལ་ལྡན་ནས་ཀུན་བྱམས་
ལ་ཕུལ། །
སེམས་ཀྱི་བཞག་ཚུལ་ནི། ཐོག་མར་སྐྱབས་སེམས་སོགས་ཐུན་མོང་
སྔོན་འགྲོ་ཚུལ་བཞིན་དུ་ཉམས་སུ་བླངས་ཏེ། རང་ཉིད་དུས་འཁོར་སོགས་
44



ཡི་དམ་གང་ཡིན་གྱི་ལྷའི་གསལ་སྣང་མ་བྲལ་བར་ལུས་དྲང་བོར་བསྲངས།
དྲན་པ་མངོན་དུ་བཞག་སྟེ། མིག་གི་ལྟ་སྟངས་ཐད་ཀ་ལས་ཅུང་མཐོ་བར་
བཞག་ནས་མི་གཡོ་གསུམ་ལྡན་གྱི་ངང་ནས་རང་གི་སེམས་དང་ནམ་མཁའ་
གཉིས་དབྱེར་མེད་དུ་བཞག དེ་ནས་རྣམ་རྟོག་བཟང་ངན་ཅི་ཤར་ཐམས་
ཅད་རང་གིས་རེ་དོགས་མི་བྱ་བར་འགྱུ་བ་ངོས་ཟིན་ཙམ་གྱི་སྟེང་ནས་ཀློད་དེ་
བཞག་དགོས། དེ་ནས་མུན་ནག་གི་མདོག་འགྱུར་ནས་སེམས་གསལ་རིག་
གི་ངོ་བོ་ཁ་དོག་ཅི་ཤར་ཐམས་ཅད་སེམས་དང་ཡེ་ཤེས་ཆེན་པོའི་རང་བཞིན་
རང་མདངས་ཡིན་པ་ཤེས་བཞིན་དུ་ཉམས་བཟང་ངན་ཐམས་ཅད་མི་བཀག་
པར་རང་བབས་ཀྱི་ངང་དུ་དྲན་ཤེས་བསྟེན་ནས་བྱ་སྤྱོད་ཐམས་ཅད་ཀྱི་
སྐབས་སུ་འདུག་རྒྱུ་རེད། སེམས་གནས་པ་དང་སྟོང་གཟུགས་གང་ཤར་
ཐམས་ཅད་ གཞི་མེད་ཆོས་དབྱིངས་བདེ་བ་ཆེན་པོ་ འཕོ་ འགྱུར་མེད་པ་
འཁོར་འདས་ཡོངས་ཁྱབ་ཏུ་ངོ་ཤེས་ན་སྦྲུལ་མདུད་རང་ཞིག་ལ་སོང་བ་ལྟ་བུ་
འོད་གསལ་ཡེ་ཤེས་འཁོར་ཡུག་ཏུ་སོང་བར་ངོ་ཤེས་དགོས། དེ་མ་ཡིན་པར་
ཉམས་དང་ཤར་བྱ་ཕྲན་བུ་ཙམ་ལ་མིང་ཆེན་པོ་རེ་བཏགས་ཀྱང་དོན་ཆུང་ལ་
རེ་དོགས་ལ་ཤུགས་སྣོན་མ་གཏོགས་དོན་འབྲས་ཡོད་པ་མ་རེད། །
ཆོས་ཟེར་བ་དེ་བརྟགས་དཔྱད་བྱས་ན་ཉོན་མོངས་པའི་གཉེན་པོ་
སོང་ནས་ཉོན་མོངས་དུག་ལྔ་ཤས་ཆུང་དང་། མགོ་ནོན་ཐུབ་ཚེ་གནད་དུ་
སོང་བ་རེད། དེ་མ་ཡིན་པར་སྐད་ཅིག་རེ་ལ་ཆོས་པ་འདྲ་ཡང་དུག་ལྔ་དང་
འཕྲད་ཚེ་ཆོས་དང་སྒོམ་གྱི་ཤུལ་ཙམ་མེད་པར་ཉོན་མོངས་འཆོལ་ཉོག་ལ་
སྤྱད་ན་ཕྱི་ཆོས་པ་འདྲ་ཡང་། དོན་ལ་འབྲས་བུ་གང་ཡང་མེད། ནམ་ཡིན་
ཡང་རང་གིས་རང་ལ་བརྟགས་དཔྱད་བྱ་དགོས། གྲོགས་བཟང་པོ་དང་།
སྤྱོད་པ་ཡ་རབ་ལ་འགྲན་པ་གལ་ཆེ། དམ་སྡོམ་མིག་འབྲས་ལས་གཅེས་སྤྲས་
བྱས་ན་ས་གཞི་བཟང་བོ་ལ་ལོ་ཏོག་སྨིན་པ་ལྟ་བུ་ཡོན་ཏན་མི་སྐྱེ་མི་སྲིད།
45



དམ་སྡོམ་མེད་པར་བྱས་ནས་ཁ་ནས་སྟོང་སྐད་དང་མཁྱེན་པ་རེ་ཡོད་སྐད་
བྱེད་ཀྱང་། ཚེ་འདི་སྡུག་ཕྱི་སྡུག་ཡིན་པས་རང་གིས་སེམས་ལ་ཟུངས།
འོད་རྒྱམ་ལ་མིང་སྐལ་ནས་ཕུལ། །
དྲིས་ལན། བུ་རིག་འཛིན་རྡོ་རྗེ་ལགས། ནམ་ཡིན་ཡང་སེམས་
གནས་ལ་མཉམ་བཞག་བྱ་བའི་དུས་སུ། རྣམ་རྟོག་རགས་པ་ཞི་ནས་ཕྲབ་ངོ་
བོ་མེད་པ་འགྱུ་དུས་སེམས་ཀློད་ལ་མ་བཅོས་རང་བབས་སུ་བཞག་ན་རིམ་
བཞིན་ཇེ་གསལ་ཇེ་དྭངས་སུ་འགྲོ། སྟོང་གཟུགས་ཅི་ཤར་ཐམས་ཅད་གཞི་
ཆོས་ཉིད་བདེ་གཤེགས་སྙིང་པོའི་རང་མདངས་བརྟན་དང་གཡོ་བའི་རང་
བཞིན་འདི་ཐམས་ཅད་ཡེ་ཤེས་ཆེན་པོའི་ཁོ་རང་གི་རང་རྩལ་ལས་གཞན་མ་
ཡིན་པ་ཧ་གོ་བཞིན་དུ་རྒྱུན་དུ་དྲན་ཤེས་བསྟེན་ནས་བསྒོམ་ཚེ་དབྱིངས་རིག་
དབྱེར་མེད་ཀྱི་རང་ཞལ་མངོན་དུ་མི་འགྱུར་བ་མི་སྲིད། གོ་བ་དང་ཤེས་པ་
ཙམ་གྱི་སྟེང་དུ་བཏང་སྙོམས་སུ་མི་བཞག་པར་དུས་རྒྱུན་དུ་བསྒོམ་དགོས།
ཡུན་ཐུང་གྲངས་མང་ཁང་སྟོང་ཐིགས་པ་བཞིན། ལྟར་དང་། གོ་བ་ལྷན་
པོ་འདྲ་སྟེ་གོག་ནས་འགྲོ། རྟོགས་པ་ནམ་མཁའ་འདྲ་སྟེ་འགྱུར་བ་མེད།
དལ་འབྱོར་གྱི་ལུས་རྟེན་འདི་དོན་མེད་ཆུད་ཟོས་སུ་མི་གཏོང་བར་ཤི་རེམ་
བྱས་ནས་བསྒོམ་རྒྱུ་རེམས་རེམས། ནེ་ཙོའི་ཆོས་སྐད་རྟོག་གེ་བ་རྣམས་ཀྱི་
རྗེས་མི་སྙེགས་པར་བླ་མ་དམ་པ་གོང་མ་རྣམས་ཀྱི་རྗེས་སུ་ཞུགས་དགོས། །
དམ་གཙང་དོན་ལྡན་ངག་དབང་རིག་འཛིན་རྡོ་རྗེ་ལ་རང་ཚོད་
དང་འཚམས་པར་སྐལ་ནས་རང་ལོ་བདུན་ཅུའི་སྟེང་ལྕགས་རྟ་ལོར་བྲིས། །
སངས་རྒྱས་ཀུན་འདུས་རྡོ་རྗེ་འཆང་ལ་འདུད། རང་གཞན་ཆོས་
ཀྱིས་འདུལ་བར་བྱིན་གྱིས་རློབས། བུ་ཕྲུག་རྣམས་པ་ཚོ། དུས་རྒྱུན་དུ་
དཀོན་མཆོག་ལ་སྐྱབས་འགྲོ། སེམས་ལ་སྙིང་རྗེ། དམན་པ་ལ་སྦྱིན་གཏོང་



རེ། མཉམ་རྗེས་གང་ཡིན་གྱི་ སྐབས་ སུ་ སེམས་གནས་ལུགས་ལ་བཞག་
དགོས། དང་བོ་རྣམ་རྟོག་བར་མཚམས་མེད་པ་འདི་ཡིན་འདི་མིན་མེད་པ་
འགྱུ་ནས་སེམས་ལ་དགའ་སྡུག་ཅི་ཤར་ཐམས་ཅད་རང་བབས་འགྱུ་བ་ངོ་
ཤེས་པ་ཙམ་གྱི་ངང་དེར་ལྷོད་ཀྱིས་ཀློད་ལ་ཞོག་དང་། མུན་པའམ་དཀར་
པོའི་མདོག་གནས་འགྱུར་ནས་ཁམས་དྲུག་གང་རུང་ངམ་སྟོང་གཟུགས་གང་
ཤར་ཐམས་ཅད་ཀྱི་ངོ་བོ་རང་སེམས་ཡིན། དེ་ལས་སེམས་ལོགས་ནས་མེད་
པ་ཐག་བཅད་ནས་སྡོད་དང་། ནམ་ཞིག་སྟོང་གསལ་མཐའ་བྲལ་བཅོས་
མེད་ཀྱི་དབྱིངས་འཁོར་འདས་ཀུན་ཁྱབ་རང་ལས་གཞན་ནས་བཙལ་རྒྱུ་དང་
རྙེད་རྒྱུ་མེད་པ་ཐག་ཆད་འོང་ངེས་སོ། ཕྱི་ནང་གཞན་གསུམ་ཐམས་ཅད་
རང་གི་རིག་པའི་ཆོ་འཕྲུལ་ལས་ལོགས་ན་མེད་པ། ཞིང་ཁམས་ལ་དགའ་
ཞེན། ངན་སོང་ལ་འཇིགས་སྐྲག་མེད་པའི་དོན་རྟོགས་དུས་རྟོགས་ལྡན་
ཆེན་པོ།
གཅེས་ཕྲུག་ངག་དབང་བསྟན་འཛིན་འཕྲིན་ལས་ལ་དགོང་མོ་ཉལ་ནས་འཆོལ་
གཏམ་བྲིས་པས་བཞད་གད་རེ་ཞུ། །
སེམས་མ་བཅོས་ཆོས་དབྱིངས་ཡེ་ཤེས་ཆེན་པོ་འཁོར་འདས་གཉིས་
ཀྱི་སྐྱོན་གྱིས་གོས་མ་མྱོང་བའི་དབྱིངས་ཆེན་ཟད་མེད་དེ་བླ་མ་རིན་པོ་ཆེ་ངག་
དབང་རྡོ་རྗེ་བཟང་བོའི་ཐུགས་ ང་ རང་གི་སེམས་ཁྱེད་བུ་སློབ་རྣམས་ཀྱི་
སེམས་ཀྱི་ངོ་བོ་དེ་ལས་ལོགས་ན་མེད་པ་ཤེས་པར་བྱས་ནས་ངའི་ཚེ་ཡི་བར་
ཆད་སེལ་ བའི་རྒྱུ་ལས་བཞི་ཐུན་བཞི། བླ་མཆོད་ཁྱད་པར་གཏོར་བསྔོ་
རྣམས་ལས་ལོགས་ན་མེད་པ་ངས་གོ་ཡོད་རེམ་རེམ། ཐུང་མྱུར་ནས་མཉམ་
དུ་འགྲོགས་ནས་འཁོར་བ་མ་སྟོང་བར་དུ་བཅོམ་ལྡན་འདས་དུས་ཀྱི་འཁོར་
ལོའི་བཤད་སྒྲུབ་ཀྱི་བསྟན་པ་ཟབ་མོ་སྤེལ་ཏེ་ངའི་སྒྲུབ་བརྒྱུད་ཀྱི་བསྟན་པ་



མཐའ་འཁྱོང་ཞིང་རང་རང་གི་རྒྱུད་ལ་བརྟན་པའི་སྨོན་ལམ་རྩ་བའི་བླ་མ་
ངག་དབང་རྡོ་རྗེ་བཟང་བོའི་སློབ་བུ་སྐལ་ལྡན་ནས་རེ་བས་ཕུལ་ཐུགས་རྗེས་
གཟིགས། ། ཆོས་སྒར་ལ་ཡིག་སྐུར་ནང་ནས་བྲིས། །
སྲིད་གསུམ་མཚུངས་མེད་སངས་རྒྱས་བྱང་སེམས་ཀྱི་རྣམ་འཕྲུལ་རྒྱལ་
བ་ཐམས་ཅད་མཁྱེན་པའི་འདྲ་སྐུ་གནང་ལན་དུ། རྒན་པོ་ཁ་མང་གི་གཏམ།
དུས་དང་རྣམ་པ་ཐམས་ཅད་དུ་སེམས་ཅན་ལ་བྱམས་སྙིང་རྗེ་ཆེན་པོའི་བློས་
མི་འདོར་རྒྱུ་དང༌། ལྷ་བསྒོམ་སྔགས་བཟླ། མཉམ་བཞག་གང་ཡིན་གྱི་
སྐབས་ཐམས་ཅད་དུ། རང་སེམས་ལས་ལོགས་ནས་གྲུབ་པ་སྤུ་ཙམ་མེད་པ་
ངོ་ཤེས་བཞིན་དུ། རང་སེམས་སྟོང་བའི་རང་མདངས་གསལ་སང་གི་ངོ་བོ་
ལ་ཕར་བལྟ་རྒྱུ་ཚུར་འཆར་རྒྱུ་ཐམས་ཅད་མེ་ལོང་ལ་གཟུགས་སྣ་ཚོགས་ཤར་
བ་ལྟར་གདོད་མའི་ཆོས་དབྱིངས་རྣམ་རྟོག་གི་སྐྱོན་རྒྱུད་ལ་ཞུགས་མ་མྱོང་
བའི་ངང་ལ་འདུག་དགོས། ཡུན་རིང་དུ་གོམས་ནས་བསྒོམ་ཚེ་བལྟ་ཡུལ་ལྟ་
མཁན་ཐམས་ཅད་ལོགས་ན་མེད་པ་ཐག་ཆོད་དུས་ལྟ་བ་ཟེར། དེ་ལས་ལྷག་
པ་ཞིག་བཤད་རྒྱུ་མེད།
དུས་དང་རྣམ་པ་ཐམས་ཅད་དུ་དྲན་ཤེས་བག་ཡོད་མི་སྒྲིམ་མི་ཀློད་
པར་བྱ་རྒོད་པོས་ནམ་འཕང་གཅོད་པ་ལྟར་བསྒོམ། ནམ་ཞིག་འཆི་རྐྱེན་
སྟེང་དུ་བབས་ཀྱང་། དབྱིངས་གདོད་ནས་སྟོང་བ་རིག་པ་ལམ་གྱིས་སྟོང་པ་
གཉིས་པོ་ངོ་འཕྲོད་ཚེ་འོད་གསལ་མ་བུ་འདྲེས་ནས་སངས་རྒྱས་པ་ཡིན། ད་
ལྟ་རྒྱུན་དུ་རང་སེམས་ལ་བརྟགས་དཔྱད་བྱེད་དགོས་དགྲ་གཉེན་གྱི་མགོ་བོ་
མནན། བྱང་སེམས་གཞི་བཟུང་བའི་སྒོ་ནས་རང་ཚོད་འཛིན་པ་གལ་ཆེ།
ཕྱོགས་ཞེན་གྱི་སྒོ་ནས་ཕག་ཕྲུག་ལྟ་བུའི་མི་རྒྱུད་ཀྱི་དགྲ་གཉེན་ཆགས་སྡང་
ཐམས་ཅད་རྟོག་པས་མནན་ནས་བདེ་སྐྱིད་ལ་འདི་ཕྱི་ཀུན་ཏུ་རོལ་རྒྱུ་རེམ་
48



རེམ། ། མིང་དོན་མཚུངས་པ་སློབ་བུ་བྱམས་པ་ལྷུན་གྲུབ་ལ་བན་
རྒན་སྐལ་ ལྡན་ ནས་ ལོ་ བདུན་ ཅུའི་ སྐབས་ གང༌ ཤར་ གང༌ དྲན་ ཁ་ ཏའི་ ཚིགས་ སུ་
བྲིས། །
འོ། འབར་ཝའི་གྲོགས་པོ་མཁས་དབང་ཁྱེད་ཉིད་ལ། ། དྲིས་ལན་
རྒན་པོའི་ཚིག་གིས་ལེགས་པར་ཆོད། ། སེམས་ལ་གསལ་འཐིབ་འདྲེས་མ་
འབྱུང་བའི་ཚེ། ། སྐྱེས་བུ་གཉིས་ཀྱི་གཡུག་རེས་བསྒོ་བ་ལྟར། ། གཉིས་ཀ་
གང་བྱུང་དེ་ཀའི་ངང་ལ་ཞོག ། རྣམ་ཀུན་མཆོག་ལྡན་ཟེར་བ་ ཐག་མི་
རིང་། ། རྣམ་རྟོག་ཆུ་སྙོགས་ལག་པས་མ་དཀྲུགས་པར། ། རང་བབས་རེ་
དོགས་བྲལ་བའི་ངང་དེར་ཞོག ། བཟང་ལ་དགའ་ཞེན་ངན་ལ་སྡུག་ཞེན་
མེད། ། ཐམས་ ཅད་ མཉམ་ ཉིད་ཆོས་ སྐུའི་ རོ་ སྙོམས་ ཀྱང་། ། གཞི་
དབྱིངས་སྟོང་པས་ཡོད་པའི་མཐའ་ལས་གྲོལ། ། རང་བཞིན་གསལ་བས་
ཆད་པའི་མཐའ་བསལ་ཏེ། ། མ་བཅོས་གསལ་རིག་མ་འགགས་ཧྲིག་གེར་
ཞོག །
རྒན་པོ་སྐལ་ལྡན་ཟེར་བའི་ཧོན་གཏམ་ཅན་ཤི་ཁ་ལ་
ཐུག་པའི་སྐབས་སུ་བྲིས། །
བླ་མ་ཡི་དམ་མཁའ་འགྲོ་ཆོས་སྐྱོང་ སོགས་ཀྱིས་བྱིན་གྱིས་རློབས།
འདིར་བརྩེ་གྲོགས་ལ་འདུག་གྲོགས་ཀྱི་འཕྲིན་ཚིག ། དཀོན་མཆོག་ལ་མི་
ཕྱེད་པའི་དད་པ་དང་སྐྱབས་འགྲོ། སེམས་ཅན་ལ་སྙིང་རྗེ། རང་གཞན་གྱི་
ཉམས་ཆགས་ལ་འགྱོད་སེམས་ཀྱི་སྒོ་ནས་བཤགས་བསྡམ་དང་། ཡིག་བརྒྱ།
བླ་མ་ སངས་ རྒྱས་ ལས་ ལྷག་ པའི་ བཀའ་ དྲིན་ དྲན་ པའི་སྒོ་ ནས་ གསོལ་
འདེབས་དང་ཐུགས་ཡིད་དབྱེར་མེད་དུ་བསྲེ། གཟུང་འཛིན་གྱི་སྣང་ཞེན་
སྦྱངས་ཕྱིར་བསྐྱེད་རིམ་ལྷའི་རྣལ་འབྱོར་དུས་ཀྱི་འཁོར་ལོ་གསལ་ནས་སྔགས་
བཟླ། རང་གི་བྱ་བྱེད་ལས་གསུམ་འགྲོ་འདུག་ ཐམས་ ཅད་ཀྱི་སྐབས་སུ་
སེམས་ཀྱི་གནས་ལུགས་བསྒོམ་དགོས་ངར་འཛིན་གྱི་ཤེས་པ་འདི་འཁྲུལ་བ་



ངོ༌ ཤེས་ པ་ ཙམ་ གྱི་ སྒོ་ ནས་ དང་ པོ་ བསྒྲིམ། ཅུང་ ཟད་ གནས་ ཚེ་ གློད།
བསྒྲིམ་གློད་རན་ཙམ་གྱི་ངང་ལ་སྡོད། ངལ་རྩོལ་སོགས་ཀྱི་ཚེ་ངོ་བོ་མ་བོར་
བཞིན་དུ་བཞག་དགོས། ནམ་ཡིན་ཡང་དྲན་པ་རྒྱུན་ཆགས་སུ་བསྟེན་རྒྱུ་
རེམ་རེམ། རྗེས་ནས་སེམས་གསལ་རིག་གི་ཆ་ཇེ་མངོན། ཉོན་མོངས་པའི་
རྟོག་ཚོགས་ཇེ་སྲབ་ལ་སོང་ཚེ་ངོ་བོ་ཟིན་ནི་རེད། ཅི་ཡིན་མི་ཤེས་པའི་ཤེས་
པ་འཐུམ་ཡོ་རེ་བ་དེ་ཕཊ་དང་། གཅེར་གྱིས་བསྒྲིམ་ནས་གཏོར་དང་གསལ་
བར་ཤར་འོང་ལགས། དབྱིངས་རིག་དབྱེར་མེད་ཀྱི་ཚིག་གི་དབྱེ་བ་འཁོར་
འདས་གཉིས་པོ་གདོད་ནས་སྟོང་ཞིང་བདག་མེད་པའི་དབྱིངས་ནམ་མཁའ་
ལྟ་ བུ་ དགེ་ སྡུག་ དང་། བདེ་ སྡུག སྤངས་ བླང་ ཐམས་ ཅད་ ཆ་ སྙོམ།
འཇིགས་སྐྲག་གི་སྣང་བ་འཁྲུལ་ཤེས་ཅི་བྱུང་ཅི་ཤར་ཐམས་ཅད་ཀྱང་འཁྲུལ་
བ་མ་གཏོག གཞན་ངོས་ནས་མ་གྲུབ།མ་བྱུང༌། མ་སྐྱེས་པ་གདོད་མའི་
བཙན་ས་ཨེ་ཟིན་ལ་ཤི་རེམ་བྱ་དགོས། དབྱིངས་ཡེ་གདོད་མའི་ཆོས་ཉིད་ཀྱི་
རིག་པ་རང་གི་ངོ་བོ་རང་རིག་རང་གསལ། དབྱེར་མེད་ཕྱི་ནང་གསང་
གསུམ་ཐམས་ཅད་ལ་ཁྱབ་བརྡལ་དུ་གནས་ཡོད་པའི་ཕྱིར་རོ། ། །
མང་བོ་མི་བཤད། རྩ་བ་སེམས་དྲན་རིག་ལ་མཉམ་པར་འཇོག་
དགོས་ཉམས་སྣང་སོགས་འདྲ་མིན་གང་ཤར་ཐམས་ཅད་རང་ངོས་ནས་འོང་
བ་མ་གཏོགས་གཞན་ནས་བྱུང་བ་མ་ཡིན། ལྷ་འདྲེ་གདོན་བགེགས་སོགས་
གནོད་བྱེད་ཐམས་ཅད་འཁྲུལ་ཤེས་ངར་འཛིན་དུག་ལྔའི་རང་གཟུགས་ཡེ་
ནས་ཡིན་པ་གོ་བར་གྱིས་ཤིག ། ལམ་སྣ་ཟིན་ཆེད་བདག་གིས་ཀྱང་དུས་
རྣམ་ཀུན་ཏུ་དྲན་ཡོད།། ཀུན་དགའ་ལ་སེམས་གསོ་ནེ་ཙོ་སྐལ་
ལྡན་ནས་བྲིས་ཏེ་ཕུལ། །
ན་མོ་གཞི་དབྱིངས་བདེ་གཤེགས་སྙིང་པོ་མངོན་དུ་གྱུར་པ་བཅོམ་



ལྡན་འདས་དུས་ཀྱི་འཁོར་ལོ་དང་དབྱེར་མེད་པ་རྩ་བའི་བླ་མ་ངག་དབང་རྡོ་
རྗེ་བཟང་བོའི་ཞབས་ཀྱི་པདྨོ་དྲི་མ་མེད་པ་ལ་ཕྱག་འཚལ་ལོ། ། བདག་གི་
རྒྱུད་བྱིན་གྱིས་བརླབ་ཏུ་གསོལ། རྟོགས་ པ་ མཆོག་ ལྡན་ རྣམ་ པ་ལགས།
སངས་རྒྱས་ཀྱི་ཞལ་ནས། སེམས་ཅན་རྣམས་ནི་སངས་རྒྱས་དེ། ཞེས་འགྲོ་
བ་དྲུག་ གི་ སེམས་ ཅན་ ཐམས་ ཅད་ཀྱི་རྒྱུད་ལ་ གདོད་ནས་ བཞུགས་ པའི་
སངས་རྒྱས་ཤཀྱཱ་ཐུབ་པ་ལྟ་བུ། ཡོན་ཏན་དང་སྐུ་དང་ཞིང་ཁམས་ཐམས་
ཅད་ཡོངས་སུ་རྫོགས་པ་ཞིག་མངོན་སུམ་དུ་བཞུགས་ཀྱང་། འོན་ཀྱང་གློ་
བུར་དྲི་མས་བསྒྲིབས། ཞེས་གློ་བུར་དྲི་མ་འདོད་ཆགས་ཞེ་སྡང་སོགས་ཉོན་
མོངས་པ་བརྒྱ་ཁྲི་བཞི་སྟོང་གི་སྦུབས་ན། དུང་དཀར་པོ་འདམ་ཁྲོད། ཉི་
མ་སྤྲིན་དབུལ་བོའི་འོག་གི་གཏེར་ལྟ་བུ་བསྒྲིབས་ནའང་། དྲི་མ་དེ་བསལ་
སངས་རྒྱས་དངོས། ཞེས་ཉོན་ཤེས་ཀྱི་སྒྲིབ་པ་རྣམ་རྟོག་ཕྲ་རགས་ཀྱི་དྲི་མ་
བསལ་བྱེད་མི་གཡོ་གསུམ་ལྡན་གྱི་ལམ་ལ་སྦྱངས་སྤྱོད་བྱས་ནས་རང་རྒྱུད་ཀྱི་
སངས་རྒྱས་མངོན་དུ་གྱུར་ནས་འབད་མེད་ལྷུན་གྲུབ་ཀྱིས་སེམས་ཅན་གྱི་
དོན་ཐོགས་མེད་དུ་འགྲུབ་འོང་ངེས་ལགས། །
དུས་དང་རྣམ་པ་ཐམས་ཅད་དུ། གཞིའི་དབྱིངས་དེ་ཐག་མི་རིང་
བར་རང་རྒྱུད་ལ་གནས་པ་དེ་ཤར་གྲོལ་དུས་མཉམ་བྱས་ནས་འདུག དྲན་
ཞེས་པ་གཞི་དབྱིངས་ཤེས་པ་དེ་ངོ་ཟིན་པ་སྟེན་ཞེས་པ་དབྱིངས་དང་དབྱེར་
མེད་པའོ། ། ཆོས་སྐུ་སྐྱེ་འགག་བྲལ་བ། ལོངས་སྐུ་ཐིག་ལེ་ཐིག་ཕྲན་སྤྲུལ་སྐུ་
སྣ་ ཚོགས་ འཆར་བ། ངོ་བོ་ཉིད་སྐུ་དེ་ གསུམ་ གདོད་ནས་ གཞི་ གཅིག་
པའོ། ། ཁ་བཤད་ལ་མི་འབྲང་བར་ཉམས་ལེན་གསེར་གྱི་ཐུར་མ་གཅིག་པུ་
ལ་ལོངས་སྤྱོད་ན་སྦྲུལ་མདུད་རང་གྲོལ། ཆུ་སྙོག་རང་དྭངས་སུ་འགྲོ་བའི་
ལམ་ལ་བརྩོན་པར་གྱིས་ཤིག ། རྟོགས་ལྡན་ཡ་འགོའི་བརྩེ་ཟླ་
ངེས་དོན་ལ་མིང་རྒེ་སྐལ་ལྡན་གྱིས་རང་ལོ་དོན་བཞིའི་སྟེང་དུ་བྲིས། ། །



བརྩེ་གྲོགས་ལ་སྙིང་གཏམ་བརྗེད་མི་རུང་བ། དུས་དང་རྣམ་པ་
ཐམས་ཅད་དུ་རྩ་བའི་བླ་མ་དང་སྐྱབས་གནས་དཀོན་མཆོག་ལ་དད་པ།
སེམས་ཅན་ལ་སྙིང་རྗེ། རང་ཉིད་ཐ་མལ་བའི་སྣང་ཞེན་འདི་ཉིད་གང་མོས་
ཀྱིས་ཡི་དམ་ཀྱི་ང་རྒྱལ་ལ་གནས་ནས། སེམས་ཞེས་པ་རྣམ་རྟོག་ཧྲིག་གེ་བ་
འདིའི་ངོ་བོ་བལྟས་ཚེ་ངོས་བཟུང་མེད་པའི་སྒོ་ནས་ངོ་བོ་སྟོང་སང་བ་ཆོས་སྐུ།
སྟོང་བའི་ རང་ མདངས་ གཟུགས་ སྣང་ སྣ་ ཚོགས་ འཆར་ བ་ དེ་ལོངས་སྐུ།
སྟོང་གཟུགས་ སེམས་དང་དབྱེར་མེད་པ་དེ་ཞིབ་མོར་ཡང་ཡང་དཔྱད་ན།
སྟོང་གཟུགས་ སེམས་ཀྱི་རང་བཞིན་སེམས་སྟོང་གཟུགས་ཀྱི་རང་ བཞིན།
གང་སྣང་གང་ཤར་ཐམས་ཅད་གཟུགས་སེམས་གདོད་མ་ནས་ཆུ་དང་ཆུ་
འདྲེས་པ་ལྟར་གོ་ན་གཟུགས་སེམས་དབྱེར་མེད་ཟེར་ཁ་རེད་ལགས། དེ་
ལས་ཀྱང་མང་བོ་ཡོད་ཀྱང་འདི་གསལ་མོ་གོ་ན་རྗེས་ནས་བཤད། །
ནམ་རྒྱུན་དུ་སྒོམ་ཟེར་བ་དེ། གཞི་དབྱིངས་དྲན་མ་ཐག་ནས་དུག་
ལྔའི་རྟོག་ཚོགས་ཐམས་ཅད་མེ་སྟེང་དུ་ཆུ་ཐོན་པ་ལྟ་བུར་སོང་ན་གེགས་སེལ་
དང་བོགས་འདོན་གྱི་རྒྱུར་སོང་བའི་བརྡ་ཙམ་རེད། དེ་མ་ཡིན་པའི་སྟོང་
སྐད་མཐོན་པོ་བཤད་ཚོད་དང་ཉན་ཚོད་མེད་པ་རེ་དང་། སྤྱོད་པ་རྟ་གསེབ་
ལྟ་བུ་རེ་ཡིན་ན་དུག་ལྔ་བརྟན་གསོའི་ཆ་རྐྱེན་ཨེ་ཡིན་རང་གིས་རང་ལ་རྒྱུན་དུ་
དཔྱོད་ལགས། དཀོར་ཟས་དང་དད་ཟས་གཞན་ཟས་ལ་རྒྱུ་འབྲས་ལ་མི་ལྟ་
བར་ཧབ་ཐོབ་བྱས་ན་རང་ལ་དཀའ་མོ་ཨེ་རེད། རང་གི་རང་ལ་སྙིང་ཨེ་རྗེ།
རང་ལ་ཐུག །
དུས་རྣམ་ཀུན་ ཏུ་བསམ་སྦྱོར་ཆོས་ལ་ཕྱོགས། ། དད་པ་སེམས་
གནས་ངང་ལ་འབྲལ་མེད་བཞག ། དུག་ལྔའི་རྟོག་པ་གནོད་སྐྱོན་ཅི་ཤར་
ཡང་། ། རང་ངོ་ཤེས་པའི་ངང་ལ་མཉམ་པར་ཞོག །
52



སྐྱབས་སེམས་ སོགས་ སྔོན་འགྲོས་ རང་ རྒྱུད་སྦྱངས། སྣང་གྲགས་
རྟོག་གསུམ་དཔལ་དུས་ཀྱི་འཁོར་ལོའི་གསལ་སྣང་ལ་གནས་ནས་ལུས་གནད་
ཅི་བདེར་བཞག་སྟེ་སེམས་མ་བཅོས་རང་བབས་ཀྱི་ངང་ལ་བཞག ། མུན་
ཁང་སོགས་གཏད་ཡུལ་ཐམས་ཅད་སྟོང་སང་དུ་གོ་ན་དབྱིངས་ཆོས་སྐུ་སྒྲ་
གང་གྲགས་ཚོར་བ་དེ་དང་སྟོང་གཟུགས་མཐོང་བ་ཐམས་ཅད་ལོངས་སྐུ།
སེམས་སྟོང་གཟུགས་ཐམས་ཅད་དབྱེར་མེད་རོ་གཅིག་ཏུ་འདྲེས་ནས་དབྱེ་བ་
མེད་པ་དེ་ ཐུགས་རྡོ་རྗེ་དེ་དག་ཐམས་ཅད་གཞི་གཅིག་ལ་འཁོར་འདས་
གཉིས་དབྱེར་མེད་དུ་འདྲེས་ནས་བདེ་སྡུག་བཟང་ངན་སྐྱིད་སྡུག་ཐམས་ཅད་
བདེ་གཤེགས་སྙིང་བོ་མངོན་དུ་གྱུར་ཚེ་སངས་རྒྱས་ཟེར། འདི་ལས་གཞན་
ན་སངས་རྒྱས་མེད། བཙལ་བས་མི་རྙེད་བལྟས་པས་མི་མཐོང་བཟུང་བས་
མི་ཟིན་དབྱིབས་དང་ཁ་དོག་མེད་པ་སྨྲ་བསམ་བརྗོད་པའི་ཡུལ་མེད་པ་
རྟོགས་ན་གདོད་མའི་སངས་རྒྱས་རང་རྒྱུད་ལས་ལོགས་ན་མི་རྙེད་དོ། ། ལོ་
ཟླ་ཞག་མ་ཚེས་གྲངས་ཀྱི་མཐའ་ལ་མ་ལྟོས་པར་བསྒོམ་རྒྱུ་རེམ་རེམ་ཞུ། །
དགེ་སྟོབས་ལ་མིང་སྐལ་ནས་བྲིས། །
རྩ་བའི་བླ་མ་དང་དབྱེར་མེད་པ་སྐྱབས་གནས་དཀོན་མཆོག་གསུམ་
ལ་སྲིད་ཞིའི་སྡུག་བསྔལ་ལས་སྐྱོབ་པའི་སྐྱབས་འགྲོ་དང་། སེམས་ཅན་ཕ་མ་
རྣམས་སྡུག་བསྔལ་གསུམ་ལས་དྲངས་ཏེ་སངས་རྒྱས་ཀྱི་ས་ལ་བདག་གིས་
འགོད་པའི་སེམས་བསྐྱེད། ཕྱིའི་བྱ་སྤྱོད་འཕགས་པའི་འདུལ་ཁྲིམས་བསྲུང་
ཞིང་། བར་བྱང་ཆུབ་སེམས་ཀྱིས་སེམས་ཅན་བློས་མི་སྤངས་བ་བྱང་སྡོམ།
ནང་དོན་སེམས་ཉིད་ལ་ལྟ་རྟོག་བྱས་ནས་ཡེང་བ་སྤུ་ཙམ་མི་བྱ་བར་དྲན་ཤེས་
བག་ཡོད་ཀྱི་ངང་ནས་འདུག ཉོན་མོངས་ཆགས་སྡང་གང་ཤར་ཐམས་
ཅད་རྣམ་རྟོག་ལས་ཤར་བ་ཡིན། བཟོ་བཅོས་མེད་པར་སྦྲུལ་མདུད་རང་



ཞིག་ཏུ་སོང་བ་ལྟ་བུ་ལྷོད་ཀྱིས་གློད་ལ་སྡོད་དང་། སྒྲིབ་པ་དག་ན་རྟོགས་པ་
ངང་གིས་འཆར། ཞེས་གསུང་པ་བཞིན། སྒྲིབ་པ་ཞེས་པ་གློ་བུར་དྲི་མའི་
རྣམ་རྟོག་ཕྲ་རགས་ཐམས་ཅད་ཡིན། དེའི་གཞི་རྩ་བཅད་ན་ཆོས་ཉིད་བདེ་
གཤེགས་སྙིང་པོ་ཡིན། བདེ་གཤེགས་སྙིང་བོ་དེ་ཐག་རིང་ནས་མ་འཚོལ།
སེམས་ཅན་རྣམས་ནི་སངས་རྒྱས་དེ། འོན་ཀྱང་གློ་བུར་དྲི་མས་བསྒྲིབས།
དྲི་མ་དེ་ བསལ་ སངས་ རྒྱས་ དངོས། ཞེས་ སེམས་ཀྱི་གཤིས་ལུགས་ ཀུན་
གཞིའི་རྣམ་ཤེས་ཀུན་གཞིའི་ཡེ་ཤེས་གཉིས་ཀུན་གཞིའི་རྣམ་ཤེས་གློ་བུར་
འཁྲུལ་རྟོག་དུང་དཀར་འདམ་ནང་ལྷུང་བ་ལྟ་བུ་འདམ་བག་དེ་ལ་བྱི་དོར་བྱ་
བྱེད་ལག་ལྗིབ་ཐུན་མོང་མ་ཡིན་པའི་དངོས་གཞི་ཡན་ལག་དྲུག་གི་བསྒོམ་
ཚུལ་ཉམས་ལེན་སྐྱེ་ཚུལ་ཐམས་ཅད་བཤད་ཟིན་ཏོ། །
ཞེས་རང་སློབ་མཆོག་གྱུར་མཁན་པོ་ཕུན་ཚོགས་རྣམ་རྒྱལ་ལ་མིང་སྐལ་གྱིས་རང་ལོ་གྱ་
གཅིག་ལྕགས་སྦྲུལ་ཟླ་༦ཚེས་ ༢ ༥་ཉིན་བྲིས། ། །
སེམས་ཀྱི་གནས་ལུགས་ལ་མཉམ་པར་བཞག་སྐབས་ཡུལ་རང་ངོས་
ནས་སྟོང་བ། ཡུལ་ཅན་གློ་བུར་དྲི་མས་སྟོང་བ་སྟེ། དེ་ཡང་ཡུལ་ཞེས་པ་
གང་སྣང་ཐམས་ཅད་ལ་རང་འཁྲུལ་རྟོག་གིས་ཕར་བཏགས་པ་མ་གཏོགས་
དངོས་གནས་སུ་ཡེ་ནས་ཡོད་མ་མྱོང་བའི་སྟོང་བ། ནང་འཛིན་མཁན་
སེམས་ནི་གང་སྣང་གང་ཤར་ཐམས་ཅད་ཀྱིས་མ་གོས་པའི་སྟོང་བ་ཆེན་པོ་
གཅིག་གིས་འཁོར་འདས་ཡོངས་ལ་ཁྱབ་པའོ། ། དབྱིངས་འདི་ནི་རྟག་
བརྟན་ཐེར་ཟུག་ངོ་བོ་གཞན་དུ་འགྱུར་བ་མེད་པ། དེའི་ངང་ནས་སྟོང་
གཟུགས་གང་ཤར་འདི་ཐམས་ཅད་ཆོས་ཉིད་བདེ་གཤེགས་སྙིང་བོའི་རང་
མདངས་དྲི་མ་མེད་པ་ལ་ངོས་བཟུང་དགོས། ཀུན་རྫོབ་འཁྲུལ་བའི་རྟགས་
མ་རེད། དུས་གསུམ་གྱི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་
54



ཏན་ཐམས་ཅད་ཀྱི་ངོ་བོ་ཡིན། རང་བྱུང་གི་རིག་པ་འདི་སྟོང་གཟུགས་སུ་
སྣང་བ་དེ་ལ་རྩེ་གཅིག་ཏུ་མཉམ་པར་བཞག་ཚེ་ཐུང་མྱུར་ནས་གྲོལ་བར་ཐེ་
ཚོམ་མེད་ལགས། དུས་དང་རྣམ་པ་ཐམས་ཅད་དུ་སོ་བྱང་སྔགས་གསུམ་གྱི་
སྡོམ་པས་རང་རྒྱུད་ལེགས་པར་བསྡམས་ནས་བྱ་སྤྱོད་འཆོལ་ཉོག་ཏུ་མི་བྱ་
བར་ཁང་བའི་རྨང་གཞི་ལྟ་བུ་དགོས། རང་སེམས་འདི་ལ་བརྟགས་དཔྱད་
བྱས་ནས་ཡུལ་སྟོང་སང་ངེ་བ་དེའི་ངང་ནས་སྟོང་གཟུགས་གང་ཤར་ཐམས་
ཅད་རང་ སེམས་ ལས་ ལོགས་ སུ་ མ་ གྲུབ། སེམས་ སྟོང་ གཟུགས་ སྟོང་
གཟུགས་སེམས་ཡིན་པའི་དོན་རྟོགས་ཚེ་གཟུགས་སེམས་དབྱེར་མེད་པ་དེ་
རྟོགས། དེའི་ངང་དུ་ཡུན་བསྲིངས་ཏེ་བསྒོམ་དགོས། དུག་ལྔའི་གཉེན་
པོར་སོང་ན་སྒོམ་ཡིན་དུག་ལྔའི་གྲོགས་སུ་སོང་ན་དམྱལ་བ་ལྷུང་བ་ལས་ངན་
ཡིན་པས་བཟང་ངན་གྱི་ཤན་ལེགས་པར་ཕྱེས་ནས་རང་རྒྱུད་ལ་བརྟགས་
དཔྱད་བྱེད་དགོས་ལགས། སངས་རྒྱས་བཟང་བོ་ལ་གཙང་སྐལ་
ལྡན་ནས་བྲིས། །
སྒྲོལ་མ་ལྗང་མོའི་དམིགས་ཁྲིད་བཞུགས། །
ཨོཾ་སྭ་སྟི། བླ་མ་དང་དབྱེར་མེད་པ་རྗེ་བཙུན་མ་གཉིས་སུ་མེད་པ་ལ་
ཕྱག་འཚལ་ལོ། །
གང་དག་ངན་སོང་འཁོར་བའི་འཇིགས་པ་ལས། །
སྐྱོབ་མཛད་སངས་རྒྱས་ཀུན་འདུས་རྗེ་བཙུན་མ། །
ཚེ་རབས་ཀུན་ཏུ་བསྒྲུབ་པའི་ལྷ་མོ་དེས། །
སྐད་ཅིག་འབྲལ་བ་མེད་པར་བྱིན་གྱིས་རློབས། །
དེ་ལ་འདིར་རྗེ་བཙུན་མ་འཕགས་མ་སྒྲོལ་མའི་བསྙེན་སྒྲུབ་བྱ་བ་



ལ། ། ཐོག་མར་གནས་གཙང་སར་ཕྱག་བརྡར་བྱས་ནས། ། གཏོར་མ་
ཟླུམ་པོ་རྒྱན་ཅན་ལ་འཁོར་བཤོས་བུ་ཉི་ཤུས་བསྐོར་བ་གཏོར་བསྔོ་འཛོམས་
ན་ཆ་ལྔ་སོགས་བཅའ། ། རྣམ་ལྔ་དང་མཆོད་རྫས་རྣམས་བཤམས་ལ་རང་
ཉིད་བདེ་བའི་གདན་ལ་ལུས་སེམས་ལྷོད་པོར་བྱས་ནས་འདུག་སྟེ། དང་བོ་
བློ་ལྡོག་རྣམ་བཞི་ནི། དལ་འབྱོར་རྙེད་དཀའ། འཆི་བ་མི་རྟག་པ། ལས་
རྒྱུ་འབྲས། འཁོར་བའི་ཉེས་དམིགས་རྣམས་ལ་བློ་སྦྱངས་ནས། རང་ཉིད་
གནས་པའི་ཡུལ་ཁམས་དག་ཞིང་ལྟ་བུར་གསལ་བའི་མདུན་མཁར་པད་ཟླ་
ལ་རྗེ་བཙུན་མ་འཁོར་བཅས་དང་བླ་མ་ཡི་དམ་སངས་རྒྱས་བྱང་སེམས་
མཁའ་འགྲོ་ཆོས་སྐྱོང་རྣམས་སྣང་ལ་རང་བཞིན་མེད་པར་གསལ་བཏབ་ལ་
མ་རྒན་སེམས་ཅན་ཐམས་ཅད་སྤྱིར་འཁོར་བ་དང་ཁྱད་པར་ངན་འགྲོའི་
སྡུག་བསྔལ་ལས་སྐྱོབ་པའི་ནུས་མཐུ་དཀོན་མཆོག་ལ་ཡོད་པར་ཡིད་ཆེས་
དད་པ་བརྟན་པོས་སྐྱབས་འགྲོ་ལན་མང་དུ་བྱ། མཐར་སྐྱབས་ཡུལ་རྣམས་
དམིགས་མེད་དུ་བཞག དེ་ནས་ སེམས་ བསྐྱེད་ནི་ མ་ རྒན་ སེམས་ ཅན་
ཐམས་ཅད་འཁོར་བའི་སྡུག་བསྔལ་ལས་བསྒྲལ་ནས་རྣམ་མཁྱེན་གདོད་མའི་
སངས་རྒྱས་ཀྱི་སར་འགོད་པའི་ཆེད་དུ་རྗེ་བཙུན་སྒྲོལ་མའི་བསྙེན་སྒྲུབ་ཟབ་
མོ་ཉམས་སུ་བླང་བར་བྱའོ་སྙམ་པའི་སེམས་བསྐྱེད་མང་དུ་བསྒོམས། ཚད་
མེད་བཞི་ནི། བྱམས་པ། སྙིང་རྗེ། དགའ་བ། བཏང་སྙོམས་རྣམས་
ཚིག་དོན་བཞིན་བྱ། །
དེ་ནས་དངོས་གཞི་ལ་ཐོག་མར་ཨོཾ་ཤུ་ནྱ་ཏ་སོགས་བརྗོད་ཚེ། སྣོད་
བཅུད་འཁོར་འདས་ཀྱིས་བསྡུས་པའི་ཆོས་ཐམས་ཅད་གདོད་ནས་སྟོང་ཞིང་
དབྱིངས་ཀུན་ ཁྱབ་དེ་རང་ངོ༌ ཤེས་ པའི་ངང་ལ་མཉམ་པར་བཞག་ ཅིང་
དབྱིངས་དེ་ལས་རང་བྱུང་རང་ཤར་བའི་ངོ་བོ་སྐད་ཅིག་གིས་པདྨ་འདབ་མ་
ཉི་ཤུ་པའི་ལྟེ་བར་ཟླ་བ་ཉ་གང་བའི་གདན་གྱི་སྟེང་དུ་རྗེ་བཙུན་སྒྲོལ་མའི་



ཐུགས་ཡེ་ཤེས་ལས་གྲུབ་པའི་ངོ་བོ་ཧཱུྃ༔ ལྗང་གསལ་དེ་ལས་འོད་ཟེར་འཇའ་
ཚོན་ལྟར་འཕྲོས་པའི་སྣེ་ལ་མཆོད་རྫས་གྲངས་མེད་པས་སངས་རྒྱས་བྱང་
སེམས་རྣམས་མཆོད། རིགས་དྲུག་གི་སེམས་ཅན་རྣམས་ལ་ཕོག་པས་སྡིག་
སྒྲིབ་སྦྱངས། འོད་ཟེར་སླར་ཡང་ཧཱུྃ་ལ་ཐིམ་པས་ཏཾ་ཡིག་གནས་འགྱུར་
པའི་རང་ཉིད་རྗེ་བཙུན་སྒྲོལ་མ་སྐུ་མདོག་ལྗང་ཁུ་གསལ་སྟོང་བདེ་བའི་རང་
བཞིན་འོད་ཟེར་ཕྱོགས་བཅུ་མཐའ་མེད་དུ་འབར་བའི་དབུས་ན་ཟག་མེད་
ཡེ་ཤེས་ཀྱི་སྐུ་ ཅན་ ཞལ་ གཅིག་ ཕྱག་ གཉིས་ ཞབས་གཉིས་ཕྱེད་སྐྱིལ་ གྱིས་
བཞུགས་པ་ཕྱག་གཡས་མཆོད་སྦྱིན་གཡོན་པས་ཐུགས་ཀར་མཐེབ་སྲིན་གྱིས་
མེ་ཏོག་གི་རྩ་བ་བཟུང་ཞིང་སྙན་གྱི་ཐད་དུ་ཁ་ཕྱེ་བ་དར་གྱི་ཤམ་ཐབས་སྟོད་
གཡོག་སོགས་ལོངས་སྐུའི་ཆས་རྫོགས་པ། པད་འདབ་ཉི་ཤུའི་དབུས་སུ་ཟླ་
གདན་རེ་རེ་ལ་མདུན་ནས་གཡས་བསྐོར་དུ་འཁོར་ལྷ་མོ་སྒྲོལ་མ་ཉི་ཤུ་གསལ་
བཏབ། དེ་རྣམས་ཀྱི་ཐུགས་ཀར་ཧཱུྃ ཡིག་ལྗང་ཁུ་གསལ་བཏབ། དེ་ནི་
དམ་ཚིག་པའོ། ། །
དེ་ནས་ གཙོ་མོའི་ཐུགས་ཀའི་ཧཱུྃ་ཡིག་ལ་འོད་ཟེར་འཕྲོས་ པས་
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་རྗེ་བཙུན་
མ་འཕགས་མ་སྒྲོལ་མ་ཉི་ཤུ་རྩ་གཅིག་གི་རྣམ་པར་ཁ་བ་བུ་ཡུག་འཚུབ་པ་ལྟར་
ཕྱོགས་ཐམས་ཅད་ནས་བྱོན་ཏེ་བདག་བསྐྱེད་ཀྱི་མདུན་མཁར་བཞུགས་པ་དེ་
ཛཞེས་དམ་ཚིག་པའི་སྤྱི་བོར་བྱོན། ཧཱུཾ་ཞེས་དམ་ཚིག་པ་ལ་ཐིམ། བོ་
ཞེས་དབྱེར་མེད་དུ་འདྲེས། ཧོ༔ ཞེས་རང་ལ་དངོས་གྲུབ་མ་ཐོབ་བར་དུ་
བཞུགས་པར་བསམ། ཡང་གཙོ་མོའི་ཐུགས་ཀའི་འོད་ཟེར་གྱིས་རྩ་བའི་བླ་
མའི་ངོ་བོ་དབང་ལྷ་རིགས་ལྔ་སྤྱན་དྲངས་ཏེ་མཐར་འོད་དཔག་མེད་རེ་རེས་
དབུ་བརྒྱན་པར་བསམ། །
དེ་ནས་ལྷ་སྐུ་ལ་སེམས་འཛིན་བྱ་བ་ནི། རང་ཉིད་རྗེ་བཙུན་མའི་སྐུ་



དྭངས་ལ་གསལ་བ། དབུའི་གཙུག་ཏོར་ཕྱག་ཞབས་ཀྱི་སེན་མོ་སྤྱན་དཀར་
ནག་གི་དབྱེ་བ་ལེགས་པ་རང་རང་ལ་མ་འདྲེས་པར་གསལ་སྣང་བརྟན་པོ་
བཟུང་། །
དེ་ནས་བཀོད་པའི་བཟླས་པ་ནི། གཙོ་འཁོར་ཐམས་ཅད་ཀྱི་ཐུགས་
ཀར་ཟླ་བའི་སྟེང་དུ་རྗེ་བཙུན་མ་གཙོ་འཁོར་ཐམས་ཅད་ཐུགས་ཀར་བདེ་
སྟོང་ཡེ་ཤེས་ཀྱི་ངོ་བོ་ཧཱུྃ་ལྗང་གསལ། དེའི་མདུན་ནས་བརྩམས་ཏེ། ཨོཾ་
ཏཱ་རེ་ཏཾ སྭཱ་ཧཱ་དང་དེའི་ཕྱི་མ་ལ། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ། དེའི་ཕྱི་ལ་
སྔགས་ཤམ་ བུ་ ཅན་ དེ་ རྣམས་ ཁ་ དོག་ ལྗང་ ཁུས་ གཡས་ སུ་ བསྐོར་ བར་
དམིགས་ལ། དང་བོ་སྔགས་ཐུང་དང་། དེ་ནས་སྔགས་རིང་བཟླ། དེ་
ནས་ཤམ་བུ་ཅན་བཟླ་སྟེ། །
དེ་ཡང་དང་བོ་རང་དོན་བྱིན་རླབས་བསྡུ་བའི་དམིགས་པ་ནི། རང་
ཉིད་རྗེ་བཙུན་མའི་ཐུགས་ཀའི་ཏཾ ༔ ཡིག་ལས་འོད་ཟེར་འཕྲོས་སྔགས་འཕྲེང་
ལས་བརྒྱུད་དེ་སྐུ་ལུས་ཀྱི་ཆ་ཐམས་ཅད་ནས་ཕྱིར་འཕྲོས་པའི་སྣེ་ལ་ཕྱི་མཆོད་
མེ་ཏོག་བདུག་སྤོས། བཀྲ་ཤིས་རྟགས་བརྒྱད། སྣ་བདུན་ལ་ སོགས་པ་
གྲངས་མེད་པ་འཕྲོས་པས་སངས་རྒྱས་ཀྱི་ཞིང་ཁམས་ལ་ཕོག སངས་རྒྱས་
བྱང་སེམས་མཉེས་ནས་མཆོད་པའི་ཚོགས་རྣམས་བདག་གིར་མཛད་ནས་
དེའི་བདག་གིས་ཚོགས་རྫོགས་འོད་ཟེར་ཚུར་འདུས་དེའི་སྣེ་ལ་སྐུའི་བྱིན་
རླབས་རྗེ་བཙུན་མའི་སྐུ་ཆེ་བ་རི་རབ་ཆུང་བ་ཡུངས་འབྲུ། ཡང་ཆུང་རྡུལ་
ཕྲན་ཙམ་གྱི་རྣམ་པ་དཔག་ཏུ་མེད་པ་བྱུང། གསུང་གི་བྱིན་རླབས་སྔགས་
འཕྲེང་། ཐུགས་ཀྱི་བྱིན་རླབས་ཕྱག་མཚན་གྱི་རྣམ་པ་དཔག་མེད་བྱུང་ནས་
རང་ལྷར་གསལ་བའི་སྤྱི་བོ་ནས་ཞུགས་པའི་ སྡིག་ སྒྲིབ་བག་ཆགས་དང་
བཅས་པ་དག སངས་ རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་ངོ་བོ་རྗེ་
བཙུན་མའི་སྐུ་སྔར་ལས་ལྷག་པའི་དྭངས་གསལ་འོད་ཀྱི་གོང་བུ་ཆེན་པོར་



གྱུར་བར་བསམ་ལ་བཟླ།
གཉིས་པ་གཞན་དོན་འཕྲིན་ལས་བསྒྲུབ་པའི་བཟླས་པ་ལ། རང་གི་
ཐུགས་སྲོག་ཏུཾལས་འོད་ཟེར་འཕྲོས་རིགས་དྲུག་གི་སེམས་ཅན་ཐམས་ཅད་
ལ་ཕོག་པས་སེམས་ཅན་ཐམས་ཅད་འཕགས་མ་སྒྲོལ་མའི་སྐུ་ཤ་སྟག་ཏུ་གྱུར་
བ་ལ་སེམས་གཏད་ནས་བཟླ། །
དེ་ནས་གསུམ་པ་འགྱུར་བཟླས་ནི། ཕྱི་སྣོད་འཇིག་རྟེན་ནང་བཅུད་
སེམས་ཅན་རྗེ་བཙུན་མའི་སྐུར་གྱུར་བ་ཐམས་ཅད་ཀྱི་ཞལ་ནས་སྔགས་སྒྲ་
འབྲུག་སྟོང་དུས་གཅིག་ལ་གྲགས་པར་བསམ་ལ་བཟླ།
བཞི་བ་ནི། རྗེ་བཙུན་མའི་སྐུ་གསུང་ཐུགས་དང་རང་སྣང་གདོད་
ནས་དབྱེར་མེད་རོ་གཅིག་ཏུ་འདྲེས་ནས་དབྱེ་བ་མེད་པའི་ཏིང་འཛིན་ལ་
མཉམ་པར་བཞག་གོ །
མཐར་ཐུན་ལས་ ལྡང་ བའི་ཚེ། རང་གི་ཐུགས་ཀ་ནས་འོད་ཟེར་
འཕྲོས་པས་ཕྱི་སྣོད་ནང་བཅུད་ལྷར་གསལ་བ་རང་ལ་ཐིམ། རང་ཡང་འོད་
གསལ་གྱི་ངང་ནས་དབུ་གཙུག་ནས་མར་ཞུ་གདན་པད་ཟླ་ནས་ཡར་རིམ་
བཞིན་ཞུ། དེ་སྔགས་འཁོར་ལ། དེ་ཏཾ། ཏཾ ༔ ཡང་ཐིག་ལེ་ལ། ཐིག་ལེ་
དབྱིངས་སུ་ཞུ་ནས་འོད་གསལ་གྱི་ངང་ནས་གནས་ལུགས་བསྐྱངས་ལ་ཅི་
གནས་སུ་མཉམ་པར་བཞག སླར་ཡང་རང་ཉིད་སྔར་བཞིན་རྗེ་བཙུན་
མའི་སྐུར་གསལ་བའི་སྤྱོད་ལམ་ལ་འཇུག་གོ ། དགེ་བསྔོ་སྨོན་ལམ་བཀྲ་
ཤིས་རྣམས་བྱས་ནས་གྲུབ་པོ། ། ཞེས་རྗེ་བཙུན་མའི་སྐུ་སྣང་དྲན་
གསོ་ཙམ་ཤུག་ནང་ཆོས་མཐུན་ནས་ཞུས་པ་ལྟར་མང་རྒེ་ལྡན་ནས་བྲིས་པའོ། །
བསྐྱེད་རིམ་གྱི་རྩ་བ་ཏིང་འཛིན་རྣམ་གསུམ་ནི། དང་བོ་དེ་བཞིན་
ཉིད་ཀྱི་ཏིང་འཛིན་ནི། ཆོས་དབྱིངས་ཀ་དག་གདོད་མའི་རང་གཤིས་དེ་
59



ཉིད་ཡོད་པ། མེད་པ། ཡོད་མིན་གཉིས་ཀ་གཉིས་མིན་གྱི་མཐའ་བཞི་ལས་
གྲོལ་བའི་སྤྲོས་བྲལ་དབུ་མ་ཆེན་པོ་ནི་དེ་བཞིན་ཉིད་ཀྱི་ཏིང་ངེ་འཛིན་ཡིན།
གཉིས་པ་ཀུན་ཏུ་སྣང་བའི་ཏིང་ངེ་འཛིན་ནི། ཁམས་གསུམ་འཁོར་བ་འདི་
དག་ན་ཨ་འཐས་སྒྱུ་མའི་འཁྲུལ་འཁོར་ལ་བདེན་ཞེན་དུ་བཟུང་བའི་ཕ་མ་
སེམསཅན་ཐམས་ ཅད་ལ་ སྙིང་རྗེ་བསྒོམ་ པ་ནི་ ཀུན་ ཏུ་སྣང་བའི་ཏིང་ངེ་
འཛིན་ཡིན། སྟོང་བ་དང་སྙིང་རྗེ་ཟུང་དུ་འཇུག་པའི་ངོ་བོ་ཧཱུཾ་ཡིག་སོགས་
བསྒོམ་པ་རྒྱུའི་ཏིང་ངེ་འཛིན་ཡིན། ངོ་བོ་སྟོང་བ་དེ་དེ་བཞིན་ཉིད་ཀྱི་ཏིང་
འཛིན། རང་བཞིན་གསལ་བ་མ་འགགས་པ་སྙིང་རྗེའི་རང་བཞིན་ཅན་
ཀུན་སྣང་གི་ཏིང་འཛིན། སྟོང་ཉིད་སྙིང་རྗེ་དབྱེར་མེད་ས་བོན་གྱི་རྣམ་པ་
རྒྱུའི་ཏིང་འཛིན། གཞིའི་ཆོས་ཉིད་དེ་བཞིན་ཉིད། ལམ་གྱི་ཆོས་ཉིད་ཀུན་
ཏིང་། དབྱེར་མེད་ཀྱི་ཆ་རྒྱུ་ཏིང་། བསྐྱེད་རིམ་ཟེར་རྒྱུ་དེ་ལྷ་སྐུ་དེ་སྣང་ལ་
རང་བཞིན་མེད་པས་ཆད་མཐའ་བསལ། གསལ་ལ་དེར་འཛིན་མེད་པས་
རྟག་མཐའ་བསལ། སྟོང་གསལ་རིག་པའི་རང་མདངས་མངོན་དུ་གྱུར་བ་
ལ་བསྐྱེད་རིམ་གོལ་འཆུག་མེད་པ་ཡིན། བསྐྱེད་རིམ་འཁྲང་ཐང་ངེ་པ་ང་
རྒྱལ་གྱི་ལྷ་སྐུ་རྒྱལ་ངན་ལ་འགྱུར་ཉེན་ཡོད་པས་བསྐྱེད་རྫོགས་ཟུང་འཇུག་ལ་
གོམས་པ་གལ་ཆེའོ། ། འཇམ་དབྱངས་བློ་གྲོས་ལ་བླ་རྒན་སྐལ་ལྡན་ནས་བྲིས། །
ཨོཾ་སྭཱ་སྟི། བླ་མ་ཡི་དམ་མཁའ་འགྲོ་ཆོས་སྐྱོང་སྲུང་མའི་ཚོགས་དང་
བཅས་པ་ལ་ཕྱག་འཚལ་ཞིང་སྐྱབས་སུ་མཆིའོ། ། རྒྱུད་བྱིན་གྱིས་བརླབ་
པར་མཛད་དུ་གསོལ། གཉིས་འཛིན་རེ་དོགས་འཁོར་བར་འཁྱམས་པའི་
བདུད། ། རིང་མོའི་དུས་ནས་ཐར་མེད་ལས་བསགས་ནས། ། ངན་སོང་
འགྲོ་བ་ སེམས་ ཅན་ ཐམས་ ཅད་ཀུན། ། དྲག་པོའི་ལས་ཀྱིས་སྐད་ ཅིག་
བསྒྲལ་བར་མཛོད། །
60



དེ་ལ་འདིར་དེང་སང་བན་དེ་གསར་བ་སློབ་བུ་ཁ་མིག་ཡར་ལྟ་རྣམས་
ལ་ཉེར་མཁོ་ཕྱིར་ཁྱི་རྒན་ངུ་ཟུག་བྱས་ཏེ་བྲིས་པ་ལ། ཐོག་མར་རང་ཉིད་ཡི་
དམ་གསལ་ཡང་ཡང་བཏབ་ནས་གསེར་སྐྱེམས་ཟག་མེད་ཡེ་ཤེས་ཀྱི་ངོ་བོར་
མོས་ལ། བླ་མ་ཡི་དམ་ ཐམས་ ཅད་ལ་ཕུལ། དེ་རང་གི་མགོན་སྐྱབས་
དཔུང་གཉེན་གྱི་ཚུལ་དུ་ཡི་དམ་ཆོས་སྐྱོང་ཐམས་ཅད་ཞལ་ཕྱིར་གཟིགས་
པའི་གཟི་དཔང་གི་ལྷ་རྣམས་རང་དང་མཉམ་པོར་སྤྱི་བོ་ནས་ཞལ་ཕྱིར་
གཟིགས་ཏེ་བཞུགས་པར་བསམ། དེ་ནས་ཨེ་ཁང་བསྐྱེད་པ་གཞུང་ལྟར།
རང་ཡི་དམ་ཀྱི་ང་རྒྱལ་ཡང་ཡང་དྲན་ཞིང་དང་བོ་འགུགས་པ་བདེན་བརྡར་
བརྗོད་ཚེ། རང་ཉིད་ཡི་དམ་དང་མདུན་བསྐྱེད་གཉིས་ཀྱི་ཐུགས་ཀ་ནས་སྒོ་
མ་བཞི་གྲངས་མེད་པ་སྤྲོས་ནས་དམིགས་བསལ་ཅན་ནམ་བསྟན་དགྲ་གང་
ན་གནས་པའི་ཡུལ་ནས་སྒོ་མ་བཞིས་བཀུག་ཅིང་དྲན་མེད་འོང་ནས་མདུན་
གྱི་ལིངྒ་ལ་ཡང་ཡང་བསྟིམ་ཞིང་དགྲ་བགེགས་དངོས་སུ་ཡོད་པར་བསམ་ལ་
རོལ་མོ་སྐྱེད་སྡུད་སོགས་ཞིབ་ཆ་མེད་ཀྱིས་ངལ་བའི་རྒྱུ་མ་བྲིས། །
གཉིས་པ་ལྷ་དབྱེ་ནི། དབྱེ་རྫས་བདུག་ལ་དགྲ་བོའི་རྒྱུད་ལ་ཡོད་པའི་
ཡེ་ཤེས་པ་རང་ལ་བསྟིམ་པའམ་གཤེགས། འཇིག་རྟེན་པ་རང་གནས་སུ་
གཤེགས།
གསུམ་པ་བསྒྲལ་བ་ནི་རང་གི་ཐུགས་ཀ་ནས་འོད་ཟེར་འཕྲོས་པས་
གཟས་པོའི་ལུས་ངག་ཡིད་གསུམ་གྱི་སྡིག་སྒྲིབ་རྒྱུ་འབྲས་དང་བཅས་པ་དག་
ནས་ཚེ་བསོད་ ཐམས་ ཅད་རང་ལ་བསྟིམས་པའི་ ཕུར་བུ་རང་གི་གནས་
གསུམ་དུ་རེག་སླར་ཡང་ཕུར་བུ་ལས་བྱེད་ཀྱི་སྲས་མཆོག་དངོས་སུ་དམིགས་
ནས་གཟས་ པོའི་ སྙིང་ གར་ གདབ་ པས་ཚེ་སྲོག་ གི་ རྟེན་ ཕུར་ བས་ བཅད།
རྣམ་པར་ཤེས་པའི་ངོ་བོ་ཐིག་ལེ་ཁྲ་བོ་ཡུངས་འབྲུ་ཙམ་དུ་གྱུར་བ་ཕུར་བུའི་
ཁོང་གསེང་ནས་ཡར་རིགས་བདག་གི་ཐུགས་ཀར་ཐིམ་པའམ། ཕཊ
61



ལག་སོར་ རིགས་ལྔ་ཡབ་ཡུམ་ གྱི་ཐུགས་ཀར་ ཐིམ་ པས་ སྦྱོར་མཚམས་སུ་
སངས་རྒྱས་པར་དམིགས་པ་གང་བདེ་བྱ། དེ་མ་ཡིན་པའི་སྙིང་རྗེ་དང་སློབ་
མ་ཤེས་འཛིན་མེད་ན་བཤན་པ་དང་ཁྱད་མེད། མཐར་བསྒྲལ་བྱ་བསྒྲལ་
ཡུལ་ སྒྲོལ་ བྱེད་ ཐམས་ ཅད་ གདོད་ མ་ ཆོས་ སྐུའི་ དབྱིངས་ སངས་ རྒྱས་
སེམསཅན་གཉིས་མེད་ཀྱི་ངང་དེར་ཕྱམ་མེར་བཞག་པ་གལ་ཆེ་བ་ཇོ་ནང་
བའི་བླ་མ་གོང་མ་རྣམས་ཀྱི་ཞལ་རྒྱུན་སྤྱོད་མེད་ཡིན།
བཞི་བ་བསྟབས་པ་ནི། གཟས་པོའི་ ཤ་ཁྲག་རུས་ པ་ ཐམས་ ཅད་
མཆོད་རྫས་ཚད་མེད་ནམ་མཁའ་གང་བར་བསམ་ལ་དང་བོ་བླ་མ་གཉིས་པ་
ཡི་དམ། གསུམ་པ་ཆོས་སྐྱོང་རྣམས་ལ་ ལན་ གསུམ་བསྐོར་ནས་འབུལ།
དེས་ རང་གཞན་གྱི་ཚོགས་ཁྱད་པར་ཅན་བསགས་ནས་སངས་རྒྱས་པར་
བསམ་མོ། ། བཟློག་པ་དང་བསྐུལ་བའི་སྐབས་སུ་བདུན་བསྐྱེད་དང་ལྷ་
དབང་སྤྲུལ་པ་ཡང་སྤྲུལ་ནམ་མཁའ་གང་བ་ཐམས་ཅད་ཞལ་ཕྱིར་གཟིགས་
ནས་ལས་བྱེད་པར་བསམ། དེང་སང་གི་དུས་སུ་བླ་མ་ཐམས་ཅད་ཀྱི་འདུལ་
དང་གཏོ་ལ་ལོག་རྟོག་འཁྲུལ་བའི་རང་ཕུང་གཞན་ཕན་གྱི་ཀུན་སློང་ངན་པ་
སྐྱེས་ནས་རེ་དོགས་ཤར་བ་ཚོས་ཐུགས་བསམ་ཡང་ཡང་ཐོངས་དང་སངས་
རྒྱས་ཀྱི་གསུངས་པའི་ཞི་རྒྱས་དབང་དྲག་གི་ལས་རབ་འབྱམས་གསུང་དོན་
གདུལ་བྱ་འདྲེན་པའི་དོན་མ་གཏོགས་གཏོ་བ་ལ་གནོད་རྒྱུ་ཡོན་བདག་ལ་
ཕན་ཐོགས་རྒྱུའི་ཆེད་དུ་མ་རེད། ཡོན་ཏན་ཅན་དང་ཤེས་རབ་ཅན་གྱིས་
མཐོང་ཚེ་ཧ་བགད་ཀྱི་གནས་རེད། དཀོར་རང་ཁྱིམ་ལ་བཟའ་མིའི་ཁ་གསོ་
བའི་ཆེད་དུ་ཡོན་ཏན་སྤུ་ཉག་ལས་ཕྲ་ཞིང་གཞན་ཕན་གྱི་ཀུན་སློང་མེད་པ་ཚོ་
ལ་ལྷཡེ་ཤེས་པ་སྲོག་གི་བར་ཆད་དུ་འོང་ཉེན་ཡོད་པས་དེ་འདྲ་ཚོས་གཟབ་
པར་འཚལ། དབང་དང་གཏོ་གཉིས་ལ་ཞི་དྲག་གི་ཁྱད་མ་གཏོགས་གནོད་
མི་གནོད་ཀྱི་ཁྱད་སྤུ་ཙམ་ཡོད་ནི་དཀོན་མཆོག་དཔང་རེད་ན། རེ་དོགས་
62



ཡོད་ན་གཟབ་པར་ཞུ། ། ཞེས་པ་བརྩེ་སློབ་སྙིང་འདྲའི་བན་དེ་བླ་མ་དོན་ཡོད་རྡོ་
རྗེ་ལ་ས་ལྷ་དབང་ཐང་ནས་བན་རྒན་མང་ཆེ་སྐལ་ལྡན་ནས་རང་ལོ་༧༡་ལ་ཁྲིད་ཡིག་ལ་
དཔང་བཞག་བྱས་ནས་བྲིས། ། །
དྲིན་ཅན་རྩ་བའི་བླ་མ་ངག་དབང་རྡོ་རྗེ་བཟང་པོ་དང་ཆུ་ལ་ཆུ་བཞག་
ལྟར་ཐུགས་དགོངས་དབྱེར་མེད་དུ་བསྲེས་ནས་མཉམ་པར་བཞག དང་བོ་
ལྟ་སྟངས་ཀྱིས་ལམ་སྣ་དྲངས་ཏེ་མུན་པ་ནག་པོ་དང་རང་སེམས་གསལ་ཆ་
གཉིས་དབྱེར་མེད་བཞག་སྐབས། ལུས་ཉམས་ནི་ལུས་ཆེ་ཆུང་མ་ངེས་པ་སྣ་
ཚོགས་འཆར། ངག་ཉམས་དབུག་ཁ་འཚང་བ་འདར་བ་མཉམ་རྒྱུ་སོགས་
འཆར། སེམས་ ཉམས་ སྐྲག་ སྣང་ དང་ དགའ་ སྡུག་ སྣ་ ཚོགས་ འཆར་ཚེ་
སེམས་བཟོ་བཅོས་གང་ཡང་མི་བྱ་བར་བཟང་བོ་ལ་མ་ཆགས་ངན་པ་ཅི་ཤར་
ཐམས་ཅད་དགའ་སྡུག་མི་བྱ་བར་སྣང་བ་ཅི་ཤར་ལ་བཟོ་བཅོས་མེད་པར་ཁོ་
རང་ལ་ ལྷོད་དེ་བཞག་ན་དེ་དུས་ རང་ཞི་ རང་དྭངས་ སུ་ སོང་ནས་ སྟོང་
གཟུགས་སྣ་ཚོགས་འཆར། སེམས་གནས་ལུགས་རང་ངོ་འཕྲོད། གསལ་
སྟོང་གི་རིག་པ་མཐའ་དབུས་མེད་པ་དང་རང་སེམས་ཆུ་ལ་ཆུ་བཞག་བཞིན་
དུ་བསྲེས། སེམས་དེའི་ངང་ལ་ལྷོད་ཀྱིས་ཀློད་ན་གཞི་དབྱིངས་ཡེ་ཤེས་ཆེན་
པོའི་ངོ་བོར་སངས་རྒྱས་པ་ཡིན་ནོ། ནམ་ཡིན་ཡང་སེམས་རང་བབས་ཀྱི་
ངང་བསྐྱང་བ་གལ་ཆེའོ། །
ཚ་མོ་ནོར་སྐྱིད་ལ་མིང་སྐལ་རང་
ལོ་བརྒྱད་ཅུའི་སྟེང་དུ་བྲིས། །
རྗེ་ ཏཱ་ ར་ ནཱ་ ཐས། ཇི་ ལྟར་ མཁའ་ ལ་ སྤྲིན་ དང་ འཇའ་ ཚོན་
སོགས། ། རྣམ་པ་སྣ་ཚོགས་གཟུགས་བརྙན་སྣང་ན་ཡང་། ། ནམ་མཁའ་
ལས་བྱུང་ནམ་མཁའི་ངོ་བོ་དང་། ། ནམ་མཁའི་ངང་དུ་ཐིམ་པར་འགྱུར་
བཞིན། ། ཞེས་པ་ལྟར། སྟོན་གནམ་གཡའ་དག་པ་དེ་དབྱིངས་ཆོས་སྐུ་
63



རྟག་བརྟན་འཕོ་འགྱུར་མེད་པ་འདུས་མ་བྱས་པ་ལ་གློ་བུར་དྲི་མ་སྤྲིན་དང་
འཇའ་ཚོན་གང་ཤར་ཐམས་ཅད་ནམ་མཁའ་ཁོ་བོའི་ངང་དུ་དྭངས་པ་ལྟར་
རང་རྒྱུད་ན་གདོད་ནས་བཞུགས་པའི་སངས་རྒྱས་ཡོད་ཀྱང་དེ་ངོ་ཤེས་པར་
བྱ་རྩོལ་བྱས་ནས་མི་རྙེད། ད་ལྟ་རྣམ་རྟོག་གང་ཤར་ཐམས་ཅད་ལ་རེ་དོགས་
མེད་པར་ཕྱམ་གྱིས་རང་བབས་སུ་བཞག་ན་རང་ངོ་རང་གིས་ཤེས་ཡོང་།
ཡུན་དང་ཡུན་དུ་གོམས་དགོས། དུས་དང་རྣམ་པ་ཐམས་ཅད་དུ་སེམས་ལ་
དཔྱད། དྲན་ཤེས་བསྟེན་པ་ལ་འབད་ནས་བསྒོམ་ན་དབྱིངས་རིག་དབྱེར་
མེད་གཞན་ངོ་ནས་མི་རྙེད་རང་སེམས་ཁོ་ན་ལས་ངོ་ཟིན། གློ་བུར་ངེས་
འབྱུང་སྙིང་རྗེ་དད་པ་ཞི་གནས་སྤུ་ཙམ་ངོ་ཟིན་ནས་ད་ནི་ང་རྟོགས་པ་མཆོག་
ལྡན་ཡིན་བསམ་ནས་ཤི་གསོན་གྱི་དཀོར་ཟས་གང་རྙེད་ཐམས་ཅད་ལ་
ཁྱིཕག་ལྟར་སྤྱོད་ན་རང་གི་རང་སྙིང་མི་རྗེའམ། དེ་བས་འདོད་ཆུང་ཆོག་
ཤེས་བྱས། དམན་ པའི་ ས་བཟུང་། ཧྲིལ་བོའི་གོས་གྱོན། ཕྱི་ནང་མ་
འཛོལ་པའི་བྱ་བ་ཆོས་རྣམ་དག་རེ་བྱེད་རྒྱུ་རེམ་རེམ། མིང་སྐལ་རང་ལོ་དོན་
དགུའི་སྟེང་། །
འདུ་སྣང་བྱ་བ་འཁོར་བར་མི་བསྒྲུབ་ཅིང་། ། རང་ངོ་རང་གིས་
རྟོགས་པའི་རྒྱུན་བསྲིངས་ནས། ། རང་གཞན་དོན་གཉིས་འགྲུབ་པ་འདི་
ལས་ལྷག་པ། ། གཞན་ནས་མ་ཚོལ་སྐལ་ལྡན་རིགས་ཀྱི་བུ། ། ལྷ་རྩེའི་བཤད་
སྒྲུབ་རྒྱ་མཚོ་ལ་བྲིས། །
ཇོ་མོ་རྣམ་པ་ཚོ། ཆོས་ཀྱི་རྩ་བ་བློ་ལྡོག་རྣམ་བཞི་དང་། སྐྱབས་འགྲོ་
སེམས་བསྐྱེད་ལུས་ སྣང་ སྟོང་དུས་འཁོར་ ལྷན་སྐྱེས། ངག་ གྲགས་ སྟོང་
སྔགས་ཀྱི་དཀྱིལ་འཁོར། སེམས་དྲན་སྟོང་ཐུགས་ཀྱི་དཀྱིལ་འཁོར། དེ་
ནས་མི་གཡོ་གསུམ་ ལྡན་གྱི་ངང་ལ་ ལྷོད་ཀྱིས་ཀློད་དེ་ཞོག སེམས སྟོང་
64



གཟུགས་སྟོང་གཟུགས་སེམས་དེ་གཉིས་ཆུ་ལ་ཆུ་བཞིན་རྟོགས་ན་དེ་ལས་
གཞན་ཅི་ཡང་མི་དགོས། ཇོ་མོ་རང་སློབ་རྣམས་ལ་ཅི་ཡིན་གང་སྣང་དུ་མིང་སྐལ་
ནས་བྲིས། །
ཇོ་མོ་སྒྲོལ་ མ་ལ། རྐང་བ་རྡོ་རྗེ་དཀྱིལ་ཀྲུང་ལུས་དྲང་བོར་བསྲངས་ཏེ་རླུང་
སེམས་སྲོག་ཐུར་ཐམས་ཅད་བསྲེས་པའི་ངང་ནས་སྨྲས་པ། གློ་བུར་
རྣམ་རྟོག་མཁའ་ལ་སྤྲིན་ལྟར་དངས། ། གཞི་དབྱིངས་མ་བཅོས་སྐྱེ་འགག་
གནསགསུམ་བྲལ། ། རྒྱུ་ལུས་འདི་ལ་ནད་གདོན་ཅི་བྱུང་བ། ། ཡེ་གཞི་
དོན་དམ་བདེ་གཤེགས་སྙིང་པོའི་ངང་། ཨ། ། མིང་སྐལ་རང་ལོ་བརྒྱད་ཅུ་
ལོན་སྐབས་སུ་བྲིས། །
65



སྒྲུབ་ཐབས་ཀྱི་སྐོར།
རྗེ་བཙུན་མ་འཕགས་མ་སྒྲོལ་མའི་བདག་བསྐྱེད་ནི།
སྐྱབས་སེམས་སྔོན་དུ་བཏང་ནས། སྭ་བྷ་ཝས་སྦྱངས། སྟོང་པའི་ངང་ལས་
རང་སྣང་རྣམ་པར་དག་ པ་ཞིང་མཆོག་ གཡུ་ལོ་བཀོད་པ་ལྟར་གྱུར་བའི་
དབུས་སུ་པཾ་ལས་པདྨ་དང༌། ཨ་ལས་ཟླ་བའི་གདན་གྱི་སྟེང་དུ་རང་སེམས་
ཏཾ་ལྗང་ཁུ་ལས་ཨུཏྤལ་ལྗང་ཁུ་ཏཾ་ཡིག་གིས་མཚན་པ། ཏཱཾ་ཡིག་ལས་
འོད་ཟེར་འཕྲོས། རྒྱལ་བ་ཐམས་ཅད་མཆོད། སེམས་ཅན་ཐམས་ཅད་ཀྱི་
སྡིག་སྒྲིབ་དག་ཚུར་འདུས་ཏཱཾ་ལ་ཐིམ། ཨུཏྤལ་ཏཾ་དང་བཅས་པ་གནས་
འགྱུར་ནས་རང་ཉིད་རྗེ་བཙུན་མ་འཕགས་མ་སྒྲོལ་མ། སྐུ་མདོག་ལྗང་ཁུ་
ཞལ་གཅིག་ཕྱག་གཉིས། གཡས་པས་མཆོད་སྦྱིན་གཡོན་པའི་མཐེབ་སྲིན་
གྱིས་པདྨ་འདབ་མ་སྟོང་ལྡན་སྙན་གྱི་ཐད་དུ་ཁ་ཕྱེ་བ་ཐུགས་ཀར་འཛིན་པ།
ཞབས་ཕྱེད་དཀྱིལ་གྱིས་བཞུགས་པ། ནུ་འབུར་ལང་ཚོ་རྒྱས་ཤིང་བཅུ་དྲུག་
ལོན་པ་ལྟ་བུ། རིན་པོ་ཆེའི་དབུ་རྒྱན། སྙན་རྒྱན། མགུལ་རྒྱན། ཕྱག་
གདུབ་ ཞབས་ གདུབ་ སྐ་ རགས་ དར་དཀར་ བོའི་ སྐུ་ སྟོད་ མནབས་ ཤིང་།
དམར་བོའི་ཤམ་ཐབས་ཅན་ལོངས་སྐུའི་རྒྱན་ཆས་ཐམས་ཅད་ཀྱིས་བརྒྱན་པ་
སྐུ་ལ་སངས་རྒྱས་ཀྱི་ཞིང་ཁམས་རབ་འབྱམས་རྫོགས་པ། དེའི་དཔྲལ་བར་
ཨོཾ། མགྲིན་པར་ཨཱཿ ཐུགས་ཀར་ཧཱུྃ། དེ་ལས་འོད་ཟེར་འཕྲོས་རི་བོ་པོ་
ཏ་ལ་སོགས་ནས་ཡེ་ཤེས་པ་ཁ་བ་བུ་ཡུག་འཚུབ་པ་ལྟར་སྤྱན་དྲངས་བཛྲ་ས་མཱ་
ཛ ཛ ཧཱུྃ་བཾ་ཧོ༔ དམ་ཚིག་པ་དང་གཉིས་སུ་མེད་པར་ཐིམ། ཨོ་ཨརྱ་
ཏ་རེ་ས་པཱ་རི་ཝ་ར་ཨགྷཾ་ ནས་ ཤཔྟའི་བར་མཆོད། དུས་གསུམ་
66



རྒྱལ་བའི་ཡེ་ཤེས་སྒྲོལ་མའི་སྐུར། ། ལེགས་པར་ཤར་བ་སྲིད་གསུམ་སྐྱོབ་
མཛད་མ། ། འདི་ཕྱི་བར་དོ་ཚེ་རབས་ཐམས་ཅད་དུ། ། འབྲལ་མེད་སྙིང་
ནས་ཕྱག་འཚལ་བསྟོད་པར་བགྱི། །
ཞེས་དང༌། ཕྱག་
འཚལ་ཉེར་གཅིག་ལན་གསུམ་བརྗོད་དེ་བསྟོད། དེ་ནས། རང་གི་
སྙིང་གར་པདྨ་ཟླ་བའི་སྟེང་དུ་ཏཱཾ་ཡིག་ལྗང་ཁུ་འོད་ཀྱི་གོང་བུ་ཅན་གསལ་
བས་འོད་ཟེར་འཕྲོས། འཕགས་པ་རྣམས་མཆོད། སེམས་ ཅན་ཐམས་
ཅད་ལ་ཕོག་པས་སྡུག་བསྔལ་རྒྱུ་འབྲས་དང་བཅས་པ་དག ཚུར་འདུས་
རང་གི་ཐུགས་ཀར་ཐིམ་པས་ཚེ་རབས་ཐོག་མེད་ནས་བསགས་པའི་སྡིག་
སྒྲིབ་དམ་ཚིག་ཉམས་ཆགས་ཐམས་ ཅད་རྩ་བ་ནས་བྱང་ཞིང་དག་པར་
བསམ་ལ། སྔགས་བཟླ་ཚེ། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ།བྱི་བ་བཟླ། མཐར་
གོང་བཞིན་མཆོད་བསྟོད། རང་གི་སྙིང་ག་ནས་འོད་འཕྲོས་སྣོད་བཅུད་ཐམས་
ཅད་འོད་དུ་ཞི་སྟེ་རང་ལ་བསྟིམ། དགེ་བསྔོ་སྤྱི་ལྟར་བྱ། ཞེས་རྗེ་བཙུན་མའི་
བདག་བསྐྱེད་འདི་ཡང་ཤུག་ནང་ཆོས་མཐུན་གྱི་འདོད་པ་ལྟར་མིང་རྒེ་སྐལ་ལྡན་ནས་
རང་ལོ་དོན་གཅིག་ལ་འཆོལ་གཏམ་བྱིས་པའི་སྐད་ལྟར་བྲིས་པའོ། །
མ་བཅོས་སྐྱེ་འགག་གནས་གསུམ་བྲལ་བའི་དབྱིངས། ། དབང་སྔོན་
ནམ་མཁའ་གཡའ་དག་འདི་ཉིད་ངང་། ། སྐུ་ཐིག་དབྱེར་མེད་བསམ་མེད་
བརྗོད་བྲལ་བ། ། ཐམས་ཅད་དག་མཉམ་ངང་ལ་ལྷམ་མེར་བཞག ། ཨོཾ་
ཧཱུྃ་སྭཱཧཱ། སློབ་བུ་བ་ཀུ་ལི་ལ་སྐལ་ལྡན་ནས་བྲིས། །
ས22ཀ༦༠



ཆོ་ག་སྣ་ཚོགས་ཀྱི་སྐོར།
འགོང་བཀར་ནི། དང་བོ་སྐྱེས་བུ་རི་བོང་ཞོན་པ་འཁོར་དུ་བྱིས་པ་བརྒྱད་ཀྱིས་
བསྐོར་བ། ལན་ཆགས་ཀྱིས་བསྐོར་བ་བཤམས་ཏེ། རང་ཉིད་ཡི་དམ་གསལ་བཏབ།
གླུད་གཏོར་ལ། སྭ་བྷ་ཝ ས་སྟོང་བར་སྦྱངས། སྟོང་པའི་ངང་
ལས་རང་གི་མདུན་དུ་གདོན་བགེགས་བུ་ལོན་གྱི་བདག་པོ་སྐྱེ་འགྲོ་སེམས་
ཅན་ཀུན་ལ་གནོད་པར་བྱེད་པའི་རྒྱ་འདྲེ་འབྱུང་བོ་ཐམས་ཅད་འདུས་པའི་
ངོ་བོ། བྱིས་པའི་གཟུགས་ལ་རི་བོང་ཞོན་པ། འཁོར་བྱིས་པ་བརྒྱད་དང་།
བུད་མེད་སོགས་ཀྱིས་བསྐོར་བར་གསལ། ན་མོ་སྐྱབས་གནས་བསླུ་བ་མེད་
པའི་དཀོན་མཆོག་གསུམ་དང༌། ཨུ་རྒྱན་གུ་རུ་པདྨ་འབྱུང་གནས་ཀྱི་བཀའ་
བདེན་པ་དང༌། ཆོས་ཅན་ཆོས་ཉིད་རྒྱུ་འབྲས་བསླུ་མེད་ཀྱི་བདེན་པའི་
སྟོབས་ཀྱིས། ལྟ་ལོག་འགོང་བོའི་རིགས་དང་གདོན་བགེགས་ལན་ཆགས་
ཀྱི་བདག་པོ་ཐམས་ཅད་སྐད་ཅིག་དབང་མེད་དུ་གནས་འདིར་ཁུག་ཅིག་
བཛྲ་ཨཾ་ཀུ་ཤ་ཛ ལན་གསུམ། དེ་ནས། ཧཱུྃ། སྔོན་གྱི་བསྐལ་བ་དང་བོའི་གོང་
རོལ་ནས། ། འགྲོ་དྲུག་སེམས་ཅན་སྤྱི་མཐུན་ལས་ལས་གྲུབ། ། ཚེ་རབས་
གྲངས་མེད་འཁོར་བའི་ལས་ལ་གཡེང་། ། དེ་སྔ་ཡན་ཆད་གཞན་ལ་གནོད་
འགལ་བྱས། ། མཐོ་ན་མི་དགའ་དམའ་ན་དགའ་བ་དང་། ། ལེགས་ན་མི་
དགའ་ཉེས་ན་དགའ་བ་དང་། ། བརྒྱག་ན་མི་དགའ་ལྟོགས་ན་དགའ་བ་
དང་། ། ཡོད་ན་མི་དགའ་མེད་ན་དགའ་བ་དང་། ། ཕྱུག་ན་མི་དགའ་
དབུལ་ན་དགའ་བ་དང་། ། མཐོ་དམན་གོ་ལྡོག་བྱེད་པ་ཁྱེད་རྣམས་ལ། །
སྔོན་གྱི་བུ་ལོན་ད་ལྟ་འཕྲལ་རྐྱེན་སོགས། ། གང་དགོས་གང་འདོད་སྦྱིན་
པས་ཚིམས་པར་མཛོད། ། ཨོཾ་ཨཱཿ ཧཱུཾ། གིས་བྱིན་གྱིས་བརླབས།
68



ཧཱུྃ། སྟོང་གསུམ་གང་བ་རིན་ཆེན་སྣོད། ། བདེ་ཆེན་དགའ་བདེ་སྐྱེད་བྱེད་
རྗེས། ། བསེ་རགས་འཁོར་དང་བཅས་ལ་འབུལ། ། བུ་ལོན་ལན་ཆགས་
སོད་གྱུར་ཅིག ། རྫས། རམ་བུ། ཟོ་ བཤལ། སྣོད་བཀྲུ་བཤལ། ངར་མི།
ལན་ཆགས། ཐག་ཆད། ལྡང་ཆད། སྦང་ཟན་སོགས་ལ། སམྦྷ་ར། ལན་བདུན་
བརྗོད། དེ་བཞིན་གཤེགས་པ་བཞིའི་མཚན་བརྗོད། བགེགས་ཀྱི་རྒྱལ་བོ་བསེ་
རགས་འཁོར་དང་བཅས་ལ་འབུལ་ལོ། ། ཐམས་ཅད་ཀྱིས་དགྱེས་པར་ཟོས་
ནས་ཚིམ་ཞིང་། སྦྱིན་བདག་འདི་རྣམས་ནད་དང་སྡུག་བསྔལ་ལས་གྲོལ་བ་
དང༌། རང་གཞན་གཉིས་ཀྱི་རྒྱུད་ལ་བྱང་ཆུབ་ཀྱི་སེམས་རིན་པོ་ཆེ་དང་ལྡན་
པར་གྱུར་ཅིག འབྲུ་གསུམ་མན་ཆད་གྲངས་མང་གསོག་ལ།
དེ་ནས། ཧཱུྃ། སྔོན་གྱི་བསྐལ་བ་སྔ་རོལ་ནས། ། གནོད་བྱ་གནོད་བྱེད་
གཉིས་སུ་ཤར། ། རྒྱུ་སྦྱོར་ཡོན་བདག་འདི་དག་ལ། ། བར་ཆད་བྱེད་པའི་
བདུད་ཆེན་ཁྱོད། ། རྒྱུ་ནི་སེར་སྣའི་དབང་གིས་གྲུབ། ། འབྲས་བུ་བསེ་
རགས་རྒྱལ་བོ་ཞེས། ། མཐོན་པོ་དམན་པར་ལྟུང་བྱེད་པ། ། སེམས་ཅན་
བསོད་ནམས་དམན་པའི་དུས། ། སྙིགས་མ་ལྔ་བདོའི་དུས་ཀྱི་ཚེ། ། ཁྱོད་
ཀྱིས་ ཆོ་ འཕྲུལ་ སྣ་ ཚོགས་ འགྱེད། ། དམག་ ཇག་ བརྫུས་ ཏེ་ ཁྲིད་ ལ་
གསོད། ། བུད་མེད་བརྫུས་ནས་བླ་ཚེ་འཕྲོགས། ། དབང་ཆེན་རྣམས་ཀྱི་
དབང་འཕྲོགས་པ། ། དབུལ་ཕོངས་ལ་དགའ་བདུད་རྒྱལ་ཁྱོད། ། མཆོད་
སྦྱིན་རྒྱ་ ཆེན་ འདི་ ལོངས་ ལ། ། རང་ གནས་ བདེ་ བར་ གཤེགས་ སུ་
གསོལ། ། ཡང་ ཅིག་ ཐ་ཚིག་གནད་ནས་འབོད། རྒྱལ་བའི་བསྟན་ལ་
གནོད་པ་དང་། ། དགེ་འདུན་སྡོམ་པ་འཕྲོགས་པ་དང་། ། དགོན་གནས་
བཅོམ་པའི་བདུད་རྒྱལ་ལ། ། ལན་ཆགས་གཏོར་མ་འདི་བསྔོས་པས། །
མ་གནོད་མ་འཚེ་གཞན་དུ་དེངས། དེ་ནས་བཀའ་བསྒོ་བ་ནི།
ཧཱུྃ། ཡེ་ཐོག་གདོད་མའི་མགོན་པོ་ཀུན་ཏུ་བཟང་། ། འཇའ་ཚོན་ཤར་བ་



ལོངས་ སྐུ་ རིགས་ ལྔ་ དང་། ། ཡང་ སྤྲུལ་ པདྨ་ འབྱུང་ གནས་ འགྲོ་ བའི་
མགོན། ། སྐུ་གསུམ་དབྱེར་མེད་རྫོགས་པའི་ཁྲོ་རྒྱལ་ཤར། ། ཉམ་ཆུང་
བགེགས་རྒྱལ་བསེ་རགས་ཁྱོད་སོང་ལ། ། བསྐལ་བ་སྟོང་གི་བར་དུ་མ་ལྡང་
ཞིག ། གལ་ཏེ་མི་འགྲོ་འདི་རུ་འཚེ་བྱེད་ན། ། ཕྱོགས་བཅུར་ཁྲོ་བོའི་
ཚོགས་རྣམས་སྐར་ལྟར་འཁྲིགས། ། ཁྱོད་ཀྱི་ལུས་སྲོག་རྡུལ་ཕྲན་བཞིན་དུ་
བརླག ། དེ་བས་སྐད་ཅིག་ཉིད་ལ་ཕྱིར་དེངས་ཤིག ། སུམྦྷ ་ ནི། དྲག་
སྔགས་བརྗོད། མཐར། ཧཱུྃ། རང་རིག་འོད་གསལ་རྡོ་རྗེ་རབ་འབར་བ། །
སྟེང་འོག་ཕྱོགས་མཚམས་མེད་པར་གཏམས་པ་ཡིས། ། ཕྱི་ལ་མེ་འབར་
སྲུང་བའི་འཁོར་ལོར་གྱུར། ། བར་ཆད་གདོན་བགེགས་གང་གིས་གླག་མི་
རྙེད། ། བཛྲ་རཀྵ་རཀྵ༔ དེ་ནས་བཀྲ་ཤིས་བརྗོད་དེ། །
དེ་ལྟར་ དགོས་ཆེད་བྱུང་ཚེ་ སྣང་ བ་ གང༌ ཤར་ བྲིས་ པས་ སེམས་ ཅན་ སྤྱི་དང༌།
ཡང་དགོས་རང་ཅག་ཀུན་ལ་ཕན་ཐོགས་པའི་སྨོན་ལམ་བཏབ་པོ། ། ཞེས་གཙང་བའི་
གྲྭ་མང་ནང་ནས་སྐལ་ལྡན་གྱི་སྨོན་ཚིག་རྫོགས་སོ། །
ན་མོ་སྐྱབས་གནས་ཀུན་འདུས་བླ་མ་དཀོན་མཆོག་ལ། ། དུ་འབྲལ་
མེད་པར་གུས་པས་སྐྱབས་སུ་མཆི། ། རིགས་དྲུག་ཕ་མ་སྡུག་བསྔལ་གྱིས་
མནར་བའི། ། སེམས་ཅན་ཐམས་ཅད་བདེ་ལ་འགོད་པར་བྱ། ། བདག་
ཉིད་ཐ་མལ་སྣང་བ་སྤངས་བྱས་ནས། ། སྐད་ཅིག་དྲན་རྫོགས་ཡི་དམ་སྒྲོལ་
མར་གསལ། ། དམ་ཡེ་དབྱེར་མེད་རང་བཞིན་ངང་ཉིད་ལས། ། གསལ་
སྣང་ངང་ནས་སྙིང་བོ་བཟླ་བར་བྱར། ། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱཧཱ། ཅི་
ནུས་བཟླས། ཨོཾ་ཏ་རེ་ཏུཏྟཱ་རེ་ཏུ་རེ་མ་མ་ཨ་ཡུར་པུ་ཎེ་ཛྙཱ་ན་པུཊི་ཀུ་རུ་ཡེ་སྭཱཧཱ།
ལན་བདུན་བཟླས། ཧོ། རང་སྣང་རྣམ་དག་ཆོས་དབྱིངས་ཞིང་ཁམས་
ནས། ། རྩ་རྒྱུད་དཔལ་ལྡན་བླ་མའི་བྱིན་རླབས་གཡང་། ། དེང་འདིར་
རྣལ་འབྱོར་བདག་དང་ཡོན་བདག་ལ། ། ནམ་ཡང་ཟད་མེད་ཆུ་བོའི་རྒྱུན་
70



བཞིན་ཕོབ། ། རང་བཞིན་ལོངས་སྤྱོད་རྫོགས་སྐུའི་ཕོ་བྲང་ནས། ། ཡི་
དམ་ཞི་ཁྲོ་རབ་འབྱམས་དངོས་གྲུབ་གཡང༌། ། དེང་འདིར་རྣལ་འབྱོར་
བདག་དང་ཡོན་བདག་ལ། ། ནམ་ཡང་ X། ། གང་འདུལ་ལྷུན་གྲུབ་སྤྲུལ་
སྐུའི་ཞིང་ཁམས་ནས། ། དུས་གསུམ་སངས་རྒྱས་མ་ལུས་འཁོར་ཚོགས་
གཡང་། ། དེང་འདིར་ར། ། ནམ་ཡང་ x། ། རང་སྣང་རྣམ་དག་ཆོས་
དབྱིངས་དཀྱིལ་འཁོར་ནས། ། རང་བྱུང་ རྩ་ རྒྱུད་བླ་མ་ སྐྱབས་ གནས་
ཀུན། ། གདུལ་བྱ་གང་འདུལ་མཛད་འཕྲིན་སྣ་ཚོགས་གཡང་། ། ནམ་
ཡང་ X ། ། དེ་ལྟར་རེ་ཡུལ་དཀོན་མཆོག་བདེན་མཐུ་དང་། ། རང་བཞིན་
ཆོས་དབྱིངས་བདེན་པའི་བྱིན་རླབས་ཀྱིས། ། རང་གཞན་སེམས་ཅན་ཀུན་
ལ་ཕན་བདེའི་དོན། ། སྟེང་ཕྱོགས་ལྷ་ཡི་གོས་གཡང་འདིར་ཁུག་ཅིག །
འོག་ཕྱོགས་ཀླུ་ཡི་ནོར་གཡང་ x། ། བར་གྱི་མི་ཡི་བརྒྱུད་འཛིན་ x། །
འཇིག་རྟེན་ ཁམས་ ཀྱི་ ཟས་ གཡང་ x། ། རྒྱ་ གར་ ཡུལ་ གྱི་ ཆོས་ གཡང་
x། ། རྒྱ་ནག་ཡུལ་གྱི་གོས་གཡང་ X། ། ནས་འབྲས་ལ་ སོགས་འབྲུ་
གཡང་X། ། རྩི་མར་ལ་སོགས་དཀར་གཡང་ X། ། རྐང་འགྲོ་ཕྱུགས་ཀྱི་
ནོར་གཡང་ X། ། གང་བསམ་ད་ལྟ་འགྲུབ་པའི་གཡང་ཁུག་ ཅིག །
འཆི་མེད་ཚེ་ལ་དབང་བའི་གཡང་ X། ། ཚེ་འདིར་སངས་རྒྱས་འགྲུབ་པའི་
གཡང་ X། ། སྐྱབས་གནས་བསླུ་མེད་བདེན་པ་ཆེན་པོ་ཡི། ། གང་སྨོན་མི་
འགྱང་རེ་འབྲས་ དོན་ ལྡན་ དུ། ། ད་ ལྟ་ ཉིད་ དུ་འགྲུབ་ པར་ མཛད་དུ་
གསོལ། ། ཞེས་འཆོལ་གཏམ་འདི་བཙོན་གྲོགས་ཀུན་དགའི་ཞལ་མི་ལྡོག་ཆེད་སྐལ་
ལྡན་ནས་སྨྱོན་གཏམ་མོ། །



རྒྱལ་ཆེན་རྣམ་སྲས་སོགས་ཀྱི་གཡང་འགུགས་
འབད་མེད་རང་བྱུང་བཞུགས། །
ཨེ་མ་ཧོ། མ་བཅོས་གཞི་དབྱིངས་ཆོས་སྐུའི་གཞལ་ཡས་ནས། ། བླ་
མ་ཡི་དམ་མཆོག་གསུམ་བྱིན་རླབས་ཀྱིས། ། དགེ་ལེགས་བསམ་དོན་འབད་
མེད་ལེགས་འགྲུབ་ནས། ། ཆོས་སྲིད་དཔལ་འབྱོར་རྒྱས་པའི་གཡང་ཁུག་
ཅིག ། ཚུལ་ཁྲིམས་རྣམ་པར་དག་པའི་གཞི་བཟུང་སྟེ། ། སྨོན་ལམ་དྲི་མ་
མེད་པའི་མཚམས་སྦྱར་ནས། ། སྦྱིན་སོགས་དཀར་བོ་དགེ་བའི་གྲོགས་བྱས་
ཏེ། ། མི་ལུས་ཆོས་ལྡན་ཐོབ་པའི་གཡང་ཁུག་ཅིག ། སྣང་སྟོང་ལྷ་ཡི་
དཀྱིལ་འཁོར་ལུས་ལ་རྫོགས། ། གྲགས་སྟོང་སྔགས་ཀྱི་དཀྱིལ་འཁོར་ངག་ལ་
ཚང་། ། དྲན་རྟོག་ཐུགས་ཀྱི་དཀྱིལ་འཁོར་སེམས་ལ་རྫོགས། ། ཚེ་འདིར་
བསྐྱེད་རྫོགས་འགྲུབ་པའི་གཡང་ཁུག་ཅིག ། ལུས་ངག་ཡིད་གསུམ་མ་
བཅོས་རང་བབས་ངང་། ། ཡན་ལག་དྲུག་གི་རྣལ་འབྱོར་ལ་བརྩོན་ཚེ། །
གློ་བུར་འཁྲུལ་རྟོག་དྲི་མ་རང་སངས་ཏེ། ། ཚེ་གཅིག་སངས་རྒྱས་ཐོབ་པའི་
གཡང་ཁུག་ཅིག ། སྐྱེ་འགྲོ་ཀུན་གྱི་རྣམ་དཀར་དགེ་བའི་མཐུས། ། ཡུལ་
ཁམས་རྣམས་སུ་ལོ་ལེགས་འབྲུ་བཅུད་སྨིན། ། དཀར་གསུམ་གོང་དུ་རྒྱུས་
ཤིང་ཟད་མེད་གཏེར། ། འབད་མེད་གང་འདོད་འགྲུབ་པའི་གཡང་ཁུག་
ཅིག ། རྒྱལ་བ་རིགས་ལྔའི་ལྷ་ཚོགས་རང་རྒྱུད་ལས། ། མངོན་དུ་གྱུར་
ནས་སེམས་ཅན་ཐམས་ཅད་ཀྱི། ། འདོད་ཆགས་ཞེ་སྡང་དུག་ལྔ་ཀུན་ཞི་
ནས། ། སྐྱེ་འགྲོ་བདེ་ཞིང་སྐྱིད་པའི་གཡང་ཁུག་ཅིག ། དགེ་ལེགས་བྱ་བ་
གང་དང་འགྲན་མེད་བཅས། ། དམག་འཁྲུགས་མུ་གེའི་སྐལ་ངན་རབ་ཞི་
ནས། ། དཔལ་འབྱོར་ལོངས་སྤྱོད་ཟླ་བ་ཡར་ངོ་ལྟར། ། གོང་ནས་གོང་དུ་
རྒྱས་པའི་གཡང་ཁུག་ཅིག ། རྒྱལ་ཆེན་རྣམ་སྲས་འཁོར་བཅས་བསྒྲུབ་པའི་
72



མཐུས། ། དུས་རྣམས་ཀུན་ཏུ་བདེ་ཞིང་སྐྱིད་པ་དང་། ། ནད་དང་མུ་གེའི་
སྒྲ་ཡང་མི་གྲགས་ཏེ། ། བདེ་སྐྱིད་ཉི་མ་ཤར་བའི་གཡང་ཁུག་ཅིག ། རྒྱལ་
བསྟན་སྤྱི་དང་ངེས་དོན་ཇོ་ནང་བའི། ། བསྟན་པ་མ་ཉམས་དབྱར་གྱི་རྩི་
ཤིང་བཞིན། ། རང་རང་གང་འདོད་གཏེར་ལ་ལོངས་སྤྱོད་ནས། ། འདི་
ཕྱི་ཀུན་ཏུ་བདེ་བའི་གཡང་ཁུག་ཅིག ། དོལ་བོའི་ལྟ་གྲུབ་འཛིན་པའི་སྐྱེས་
བུ་རྣམས། ། ཐུགས་མཐུན་ཁྲིམས་གཙང་བཤད་སྒྲུབ་ཉམས་ལེན་གྱིས། །
རང་རྒྱུད་གྲོལ་ནས་གཞན་རྒྱུད་འདུལ་མཛད་པ། ། སྲིད་མཐའི་བར་དུ་
རྒྱས་པའི་ གཡང་ ཁུག་ ཅིག [ རྣམ་ དཀར་ དགེ་ བའི་བྱ་ བ་ བསྒྲུབ་ པ་
དང་། ། ཡོན་བདག་རྣམས་ཀྱི་རིགས་རྒྱུད་དར་ཞིང་རྒྱས། ། ཚེ་རིང་ནད་
མེད་བྱ་བ་ཀུན་འགྲུབ་ནས། ། གདོད་མའི་རྒྱལ་ས་ཟིན་པའི་གཡང་ཁུག་
ཅིག །རྒྱལ་ཁམས་ཀུན་ཏུ་འཁྲུགས་རྩོད་ཞི་བ་དང་། ། ཚེ་བསོད་དཔལ་
འབྱོར་ལོངས་སྤྱོད་རྒྱས་པ་དང་། ། རླུང་སེམས་རྒྱལ་བློན་དབང་དུ་ལེགས་
འདུས་ནས། ། མངོན་སྤྱོད་དྲག་པོ་ལས་བཞིའི་གཡང་ཁུག་ཅིག ། རྫ་རི་
གངས་རི་བྲག་ཕུག་ཕྱི་ཡི་གཡང་། ། དེར་གནས་རྣལ་འབྱོར་དམ་ལྡན་ནང་
གི་གཡང་། ། ཉམས་དང་རྟོགས་པའི་འཆར་སྒོ་གསང་བའི་གཡང་། །
རང་གནས་སངས་རྒྱས་མངོན་གྱུར་གཡང་ཁུག་ཅིག ། འཁོར་འདས་ཆོས་
རྣམས་དབྱེར་མེད་ལྟ་བ་དང་། ། གཡོ་མེད་རི་རབ་ལྷུན་ཆགས་སྒོམ་པ་དང་།
དགེ་སློང་འདུལ་ཁྲིམས་འཛིན་པ་སྤྱོད་པའི་གཡང་། ། རང་གཞན་དོན་
གཉིས་འགྲུབ་པའི་གཡང་ཁུག་ཅིག ། རྒྱལ་ཆེན་རྣམ་མང་ཐོས་སྲས་བྱིན་
རླབས་ཀྱིས། ། སེམས་ཅན་དབུལ་ཕོངས་སྡུག་བསྔལ་ལེགས་བསལ་ཏེ། །
ཟས་ནོར་ལོངས་སྤྱོད་འཕེལ་ཞིང་རྒྱས་པ་ཡི། ། བསམ་དོན་ཆོས་བཞིན་
འགྲུབ་པའི་གཡང་ཁུག་ཅིག ། རྒྱལ་ཆེན་རྣམ་མང་ཐོས་སྲས་བྱིན་
རླབས་ཀྱིས། ། རྒྱན་གོས་འགྲན་མེད་པཉྩ་ལི་ཀ་དང་། ། རོ་མངར་ཁ་དོག་



དྲི་བཟང་ལྡན་པ་ཡི། ། བསམ་དོན་ཆོས་བཞིན་འགྲུབ་པའི་གཡང་ཁུག་
ཅིག ། རྒྱལ་ཆེན་རྣམ་མང་ཐོས་སྲས་བྱིན་རླབས་ཀྱིས། ། རྟ་ནོར་ཕྱུགས་
ཀྱིས་ས་གཞི་གང་ཞིང་རྒྱས། ། ཁང་ཁྱིམ་རིགས་ རྒྱུད་མཛེས་མས་ལེགས་
པར་གང་། ། བསམ་དོན་ཆོས་བཞིན་འགྲུབ་པའི་གཡང་ཁུག་ ཅིག །
རྒྱལ་ཆེན་རྣམ་མང་ཐོས་སྲས་བྱིན་རླབས་ཀྱིས། ། ས་ཞིང་འབྲུ་དྲུག་རྒྱས་
ཤིང་ལོ་ཏོག་ལེགས། ། རྩི་ཤིང་ལྗོན་པའི་འབྲས་བུ་གཡུར་ཟ་བའི། །
བསམ་དོན་ཆོས་བཞིན་འགྲུབ་པའི་གཡང་ཁུག་ཅིག ། དེ་ལྟར་ལེགས་པའི་
བྱ་བ་འབད་མེད་དུ། ། འགྲུབ་པའི་རེ་འབྲས་འདོད་དོན་ཡིད་བཞིན་
དུ། ། རྒྱལ་ཆེན་ནོར་ལྷ་ཐུགས་རྗེ་ཅན་ཉིད་དང་། ། དཀོན་མཆོག་གསུམ་
གྱི་བདེན་མཐུས་འགྲུབ་གྱུར་ཅིག །
ཅེས་རང་སློབ་གྲྭ་
བཙུན་བསྟན་འཛིན་རྡོ་རྗེ་ལ་མིང་སྐལ་ནས་རང་ལོ་༧༩སྟེང་དུ་གང་དྲན་བྲིས། །
གཡང་འབོད་ཉེར་མཁོ་བཞུགས། །
ན་མོ་གུ་རུ་བཛྲ་བྷ་དྲ་ཡེ། རྒྱལ་ཀུན་ཡོན་ཏན་གཅིག་བསྡུས་བླ་མ་
དང་། ། དབྱེར་མེད་ནོར་ལྷ་རྒྱལ་ཆེན་རྣམ་ཐོས་སྲས། ། བྱིན་རླབས་ལྷོ་
སྤྲིན་བཞིན་དུ་འཐིབས་པ་དང་། ། དངོས་གྲུབ་གཡང་གི་ཆར་རྒྱུན་ཟད་
མེད་སྩོལ། ། རྒྱལ་བའི་ལུང་བསྟན་ཤེས་རབ་རྒྱལ་མཚན་དཔལ། ། དུས་
ཀྱི་འཁོར་ལོའི་དགོངས་དོན་ཡན་ལག་དྲུག ། སྲོལ་འཛིན་ཡབ་སྲས་བརྒྱུད་
འཛིན་དང་བཅས་པས། ། བྱིན་རླབས་གཡང་གི་དངོས་གྲུབ་ཟད་མེད་སྩོལ།
འདུལ་ཁྲིམས་འཛིན་པའི་དགེ་འདུན་རྒྱ་མཚོའི་ཚོགས། ། ས་གཞི་གང་ཞིང་
བཤད་སྒྲུབ་ བསྟན་ པ་ སྐྱོང་། ། སྲིད་མཐའི་ བར་ དུ་ མི་ནུབ་དར་ཞིང་
རྒྱས། ། ཆོས་མཐུན་བསམ་དོན་འགྲུབ་པའི་གཡང་ཁུག་ཅིག ། སྐྱབས་
74



གནས་ཀུན་འདུས་རྩ་བའི་བླ་མ་དང་། ། ཆོས་སྲིད་དཔལ་འབྱོར་བདག་པོ་
རྣམ་ཐོས་སྲས། ། མཆོག་གསུམ་ཆོས་སྐྱོང་མཁའ་འགྲོ་ནོར་ལྷའི་ཚོགས། །
རྣལ་འབྱོར་བདག་ལ་འདོད་དགུའི་གཡང་སྩོལ་ཅིག ། མི་ལུས་ཆོས་ལྡན་
ཐོབ་པའི་གཡང་ཁུག་ ཅིག ། ཚེ་རིང་ནད་མེད་ བདེ་བའི་གཡང་ཁུག་
ཅིག ། བཟའ་མི་འཁོན་འཛིང་མེད་པའི་གཡང་ཁུག་ཅིག ། བསམ་དོན་
ཆོས་བཞིན་འགྲུབ་པའི་གཡང་ཁུག་ཅིག ། ཚེ་གཅིག་སངས་རྒྱས་ལྟ་བའི་
གཡང་ཁུག་ཅིག ། མ་ནོར་ལམ་རྙེད་སྒོམ་པའི་གཡང་ཁུག་ཅིག ། བག་
མེད་ལས་སྤངས་སྤྱོད་པའི་གཡང་ཁུག་ཅིག ། འགྲོ་དྲུག་སེམས་ཅན་འདྲེན་
པའི་གཡང་ཁུག་ཅིག ། ས་གཞི་འབྲུ་དྲུག་ལོ་ཏོག་རྒྱས་པ་དང༌། ། རྟ་ནོར་
ལུག་སོགས་སེམས་ཅན་བསོད་ནམས་འཕེལ། ། གང་ཡང་ཟད་མེད་ཡིད་
བཞིན་ནོར་བུའི་ཚོགས། ། བདེ་སྐྱིད་ཕུན་སུམ་ཚོགས་པའི་གཡང་ཁུག་
ཅིག ། ཡུལ་ཁམས་རྣམས་སུ་དུས་འཁྲུགས་མི་འབྱུང་ཞིང་། ། ཕན་ཚུན་
ཕ་མ་སྤུན་ཟླ་ལྟར་བརྩེ་བའི། ། ནད་འཁྲུགས་མུ་གེའི་སྐལ་ངན་རབ་ཞི་
ནས། ། རྫོགས་ལྡན་དཔལ་ལ་སྤྱོད་པའི་བཀྲ་ཤིས་ཤོག ། ཅེས་མིང་སྐལ་
༧༩ཐོག་ཏུ་སློབ་བུ་བསྟན་འཛིན་རྡོ་རྗེ་ལ་བྲིས། །
བླ་མ་བརྒྱུད་པའི་བསྐང་བ། །
ཧཱུཾ་ཧཱི གདོད་མ་ཆོས་ཀུན་དག་ པའི་ གཞི་དབྱིངས་ལས། །
འཇའ་ཚོན་ཉི་མའི་ཚ་ཟེར་འབུམ་འཕྲོབ། ། སྐུ་གསུམ་ཡོངས་འདུས་ཤར་
བ་ སྤྲུལ་ བའི་ སྐུ། ། ཆོས་ དབྱིངས་ ཀུན་ ཏུ་ བཟང་ མོའི་ ཐུགས་ དམ་
བསྐང་། ། ལྷུན་འགྲུབ་རྩལ་སྣང་སྣ་ཚོགས་གཟི་འོད་འཕྲོ། ། ལོང་སྐུ་
འཕགས་མའི་ལྷ་ཚོགས་ X། ། ཁམས་གསུམ་འགྲོ་བའི་མགོན་སྐྱབས་བུ་
75



གཅིག་པུ། ། སྤྲུལ་སྐུ་པདྨ་འབྱུང་གནས་X། ། བཀའ་གཏེར་གསར་རྙིང་
དབང་དང་མན་ངག་སོགས། ། བརྒྱུད་པའི་བླ་མ་རྣམས་ཀྱི་ x། ། ཐེག་
མཆོག་ལམ་བཟང་གཞུང་ཆེན་རབ་སྟོན་པ། ། ཚེ་གཅིག་སངས་རྒྱས་ས་ལ་
ཕྱིན་མཛད་པའི། ། ཀའ་དྲིན་མཉམ་མེད་སངས་རྒྱས་ལས་ཀྱང་ལྷག །
དྲིན་ཅན་རྩ་བའི་བླ་མའི་ཐུགས་དམ་བསྐང་། ། ཐུགས་དམ་བསྐང་བའི་
དམ་རྫས་རྒྱ་ཆེན་པོ། ། ལྷ་མའི་ལོངས་སྤྱོད་བསམ་མི་ཁྱབ་པ་དང༌། ། ཕྱི་
མཆོད་འདོད་ཡོན་རྣམ་ལྔས་ཐུགས་དམ་བསྐང་། ། ནང་མཆོད་བདུད་རྩི་
ལྔ་ཡིས་ཐུགས་དམ་བསྐང་། ། གསང་མཆོད་རིག་མའི་ཚོགས་ཀྱིས་ཐུགས་
དམ་བསྐང་། ། ཡེ་སྦྱོར་བདེ་སྟོང་ཕྱག་རྒྱས་ X། ། ཡེ་སྒྲོལ་རྣམ་དག་ཡུལ་
འདས་ X། ། ལྟ་ བ་ ངེས་ དོན་ ཟབ་མོས་ X། ། སྒོམ་ པ་ ཏིང་འཛིན་
དམིགས་མེད་ X། ། སྤྱོད་པ་སྤངས་བླངས་བྲལ་བས་ X། ། རེ་དོགས་
དམིགས་གཏད་ཡུལ་གྱི་ཆོས་ཉིད་ཀུན། ། རང་རིག་ངོ་བོ་ཡེ་དག་ཀློང་དུ་
ཨཱ། ། བརྒྱུད་བསྐང་བྱིན་རླབས་ཆར་འབེབས་འདི་ཡང་སྐལ་ལྡན་རྨོངས་རྒན་གྱིས་
བྲིས་པས་ཉམས་ཆགས་སོར་ཚུད་པའི་རྒྱུར་གྱུར་ཅིག །
སྒྲོལ་མའི་བསྐང་བ་ཆོས་བཞིན་མྱུར་འགྲུབ་ཅེས་བྱ་བ། །
ན་མོ་གུ་རུ་ཨརྱ་ཏ་ར་ཡེ། ཏྭཾ། རྒྱལ་ཀུན་འཕྲིན་ལས་གཅིག་བསྡུས་
རྗེ་བཙུན་མ། ། ཉི་ཤུ་རྩ་གཅིག་སྤྲུལ་བ་ཡང་འཁོར་བཅས། ། སྐད་ཅིག་
ཙམ་གྱིས་གནས་འདིར་མྱུར་བྱོན་ཏེ། ། པད་ཟླའི་གདན་ལ་དགྱེས་པར་
བཞུགས་ སུ་ གསོལ། ། སྟོང་ ཁམས་ གང་ བའི་ མཆོད་རྫས་ དཔག་ མེད་
དང་། ། ཉེར་སྤྱོད་འདོད་ལྔ་རྗེས་རྟགས་རིན་ཆེན་བདུན། ། ལྷ་ མའི་
དཔལ་འབྱོར་མ་ཚང་མེད་པ་ཡིས། ། རྗེ་བཙུན་འཕགས་མ་སྒྲོལ་མའི་
76



ཐུགས་དམ་བསྐང་། ། འཁོར་ གྱི་ ལྷ་ མོ་ ཉེར་ གཅིག་ X། ། ཡང་ སྤྲུལ་
འཕགས་མའི་ལྷ་ཚོགས་ཐུགས་ X། ། ཐུགས་དམ་བསྐང་ངོ་དབང་དང་
དངོས་གྲུབ་སྩོལ། ། དེ་ལྟར་ཐུགས་དམ་བསྐངས་པའི་བྱིན་རླབས་ཀྱིས། །
ཚེ་འདིར་ནད་གདོན་གནོད་པ་མི་འབྱུང་ཞིང་། ། བསྐྱེད་རྫོགས་ལམ་གྱི་
ཉམས་རྟོགས་ལེགས་རྒྱས་ནས། ། འོད་གསལ་མ་བུ་དབྱེར་མེད་འདྲེས་པར་
ཤོག ། ཚེ་རབས་སྐྱེ་བ་གང་དང་གར་སྐྱེས་ཀྱང་། ། རྗེ་བཙུན་འཕགས་
མའི་ཐུགས་རྗེས་ལེགས་བཟུང་སྟེ། ། རང་གནས་འཕགས་མའི་ཞལ་བཟང་
ལེགས་མཐོང་ནས། ། རྣམ་མཁྱེན་གདོད་མའི་ས་ལ་ཕྱིན་པར་ཤོག །
ཅེས་པའང་སློབ་བུ་ཉག་རུང་བ་ཆོས་མཐུན་གྱི་འདོད་བློ་མ་ལྡོག་པར་མིང་རྒེ་སྐལ་ལྡན་
ནས་རབ་བྱུང་བཅུ་བདུན་པའི་ཟླ་༡༢ཚེས༡༢་ཉིན་བྲིས། །
ཨེ་མ་ཧོ། བླ་མ་རྗེ་བཙུན་འཕགས་མ་ལ་མཆོད་པའི་ཚོགས་བྱེད་
སྐབས་དགོས་པའི་ཆིངས་ཐག་འབྲི་བ་ལ། ཐོག་མར་མནྡལ་བཞི་བའི་ཆོ་ག་
སོགས་ལ་སྦྱར་རྒྱུའི་ཚོགས་མཆོད་ནི། རང་གཞུང་རྩ་བའི་གཏོར་འབུལ་
སོགས་སོང་རྗེས། དང་བོ་ཚོགས་རྫས་གཤམས་ལ། བགེགས་བསྐྲད་ནས་
སྤྱན་ འདྲེན་ དང་ ཚོགས་ མཆོད་ བར་ བརྗོད། བསྐང་ རྫས་ བྱིན་རླབས།
བརྒྱུད་བསྐང་། དགོས་བསྐང་། བཤགས་པ། བར་བཤགས། བསྐུལ་
བ། ཚོགས་བསྒྲལ། དྲངས་ལྷག སྨོན་ལམ། བཀྲ་ཤིས་བྱ། དེ་ནས་
རང་གི་ཆོ་གའི་རྗེས་མཆོད་ཀྱི་གཞུང་ལ་འཇུག་པར་བྱའོ། །
འདིར་སྨྲས་ པ། དུས་ གསུམ་ རྒྱལ་ བ་ ཀུན་ ཡུམ་ སྐྱབས་ གཅིག་
མའི། ། ཆོ་ག་མང་དུ་ཡོད་ཀྱང་མ་འཕྲད་སྐབས། ། དད་གུས་རྣམ་དག་
ཀུན་ནས་བསླངས་ནས་སུ། ། སོར་བཅུའི་ཐལ་མོ་སྦྱར་ནས་འབད་པར་
བྲིས། ། ཕྱི་རོལ་ཀླ་ཀློའི་དཔུང་ཚོགས་ཞི། ། ཚེ་རབས་ཀུན་ལ་བདེ་ཞིང་



སྐྱིད། ། ཕྱི་མར་འཕགས་མའི་ཞབས་དྲུང་དུ། ། འགོད་ཕྱིར་ཁ་སྨོན་ཙམ་
ཞིག་བྲིས། ། ཞེས་པ་འདིའང་རང་ལྟ་བུའི་བླུན་པོ་ལ་མཁོ་སྐབས་ཀློག་དེ་
མིན་པར་རྒྱས་ཐོབ་ལ་ཞོག་ཅིག རབ་བྱུང་བཅུ་དྲུག་པའི་ནང་ཚན་ས་མོ་བྱ་
ཡི་ལོ་ཟླ་བ་གཉིས་པའི་ཡར་ཚེས་བཅོ་ལྔའི་དུས་ཆེན་ལ་ཀུན་དགའི་རེ་འདོད་
བསྐང་ཕྱིར། གཙང་བའི་གྲྭ་མང་གི་མཇུག་འཛིན་པ་སྐལ་ལྡན་ནས་བྲིས།
ཉེས་འགལ་བླ་མ་སྐྱབས་གནས་རྒྱ་མཚོའི་དྲུང་དུ་བཤགས། དགེ་འབྲས་
ཡོད་སྲིད་ན་རང་གཞན་སེམས་ཅན་ཐམས་ཅད་ཀྱི་རྒྱུད་སྨིན་པ་སྐུ་བཞིའི་
དབང་ཕྱུག་རྒྱལ་བ་རྡོ་རྗེ་འཆང་གི་གོ་འཕང་ཚེ་འདི་ཉིད་ལ་མི་འགྱང་བར་
ཐོབ་པར་གྱུར་ཅིག ཆོས་འདིའི་ཕན་ཐོགས་ཅུང་ཞིག་མཆིས་ན་ཆོས་སྐྱོང་
གཟའ་བདུད་རཱ་ཧུ་ལས་སྲུང་ཞིང་མི་ནུབ་པར་གྱུར་ཅིག སྤེལ་ཞིང་དར་
བར་མཛོད་ ཅིག མི་ མཁོ་ བ་ ཡིན་ན་ མྱུར་ དུ་ བརླག་ པར་ མཛོད་ ཅིག
བདག་གིས་རེ་སྨོན་ཆོས་སྐྱོང་བསྟན་སྲུང་རྣམས་ལ་བཅོལ་ནས་དེ་བཞིན་དུ་
གྱུར་ཅིག སརྦ་མངྒ་ལཾ།
བསུར་མཆོད་འདོད་ཡོན་ཚིམ་བྱེད་མཆོད་སྤྲིན་བཞུགས་སོ། །
ན་མོ་གུ་རུ། བླ་མ་ཐུགས་རྗེ་ཆེན་པོ་ལ། ། སྒོ་གསུམ་གུས་པས་ཕྱག་འཚལ་
ནས། ། རིགས་དྲུག་སྙིང་རྗེའི་མགྲོན་རྣམས་ཀྱང༌། ། མཉེས་པར་བྱེད་པའི་བསུར་
མཆོད་འབྲི། དེ་ལ་དང་བོ་སྐྱབས་སེམས་དང༌། རང་ཉིད་ཡི་དམ་
ཐུགས་རྗེ་ཆེན་པོ་ཁ་སར་པཱ་ཎི་སྐུ་མདོག་དཀར་བོ་ཞལ་གཅིག་ཕྱག་གཉིས།
གཡས་མཆོད་སྦྱིན་དང་། གཡོན་མེ་ཏོག་དཀར་བོའི་རྩ་བ་ཐུགས་ ཀར་
འཛིན་ པ་ སྙན་ གྱི་ ཐད་ ཀར་ཁ་ ཕྱེ་བ། དར་དཀར་བོའི་སྟོད་གཡོགས།
དམར་བོའི་སྨད་གཡོགས་བྱས་པ། རིན་པོ་ཆེས་བརྒྱན་པ། ཞབས་གཉིས་
78



བཞེངས་པའི་ སྟབས་ ཀྱིས་པད་ཟླ་ ལ་ བཞུགས་ པར་ གྱུར། ཨགྷཾ། ནས་
ཤབ འི་བར་གྱིས་མཆོད། བསྟོད་པ། སྐྱོན་གྱིས་མ་ X། འདོད་ཡོན་ལ་
དམིགས་ཏེ། ཨམྲྀ་ཏས་བསངས། སྭ་བྷ་ཝས་སྦྱངས། སྟོང་བའི་ངང་ལས་ཁཾ་
ཡིག་ལྗང་ཁུ་འོད་དུ་ཞི་ནས་འདོད་ཡོན་གྱི་ལོངས་སྤྱོད་ཟད་པ་མེད་པ་རིན་པོ་
ཆེའི་གཏེར་ཆེན་པོར་གྱུར་བར་བསམ། འབྲུ་གསུམ་དང་ནམ་མཁའ་མཛོད་ཀྱི་
སྔགས་ཀྱིས་སྤེལ་ལ་སྦྱིན་ཡུལ་གདོན་བགེགས་ལ་རོལ་མོའི་སྒྲ་སྙན་པའི་བརྡ་དང་བཅས་
པས། །
ཧོ། སྨོན་ལམ་ལོག་པའི་དབང་དང་སྟོབས་བཙན་པའི། ། འཛམ་
གླིང་སུལ་བུར་ཁོལ་བྱེད་ཕྱི་རོལ་བ། ། ལས་འབྲས་གོ་ལོག་ཤར་བ་མ་ལུས་
རྣམས། ། སྐད་ཅིག་ཉིད་ལ་གནས་འདིར་མཆིས་པར་མཛོད། ། ནི་བཛྲ་
ཨ་ཀརྟ་ཡ་ཛ་ཛ༔ ཧོ། མདུན་གྱི་ས་གཞི་ཡངས་ལ་བདེ་བ་དེར། ། ལོག་
འདྲེན་བསྟན་ལ་འཚེ་བ་ཐམས་ཅད་དང་། ། ལས་མཁན་ཆེ་ཆུང་ཀུན་ཀྱང་
བྱམས་སེམས་ཀྱི། ། རང་རང་བདེ་བའི་གདན་ལ་ཏིཥྛ་ལྷན། ། ཨོཾ་ཨཱ༔ ཧཱུྃ།
ལན་གསུམ། སམྦྷ་ར། ལན་བདུན། དེ་བཞིན་གཤེགས་པ་བཞིའི་མཚན་བརྗོད་ལ།
ཨོཾ། སྣ་ཚོགས་སྣང་བ་ཆུ་ཟླའི་རོལ་གར་ལ། ། མིག་འཕྲུལ་སྒྱུ་མའི་
བཀོད་པ་ལྷུན་གྱིས་གྲུབ། ། སྤུངས་པའི་ཟས་སྣ་རི་རབ་ཇི་བཞིན་དུ། །དྲི་
བསུར་ནམ་མཁའ་མཛོད་ཀྱི་སྤྲིན་ལྟ་བུ། ། ཐམས་ཅད་ངོམས་ཤིང་ཚིམས་
པར་གྱུར་ནས་ ཀྱང་། ། གཞན་ལ་ མི་ གནོད་བྱམས་བརྩེའི་སེམས་ ལྡན་
གྱུར། ། རང་རང་གང་འདོད་ལོངས་སྤྱོད་ལྷུན་གྱིས་གྲུབ། ། ཕམ་ལྟུང་
འཐབ་རྩོད་ཐམས་ཅད་མེད་པར་གྱུར། ། ཧོ། སྣང་ཆའི་ལྷ་འདྲེ་སྣང་བ་སྒྱུ་
མ་ལ། ། ཡིད་གཏད་འཕྲུལ་འབྱམས་ སྡུག་བསྔལ་ལ་ཞེན་པ། ། ཁྱེད་
རྣམས་ཀུན་ཀྱང་ངོམས་ཤིང་ཚིམ་གྱུར་ཅིག ། ཁྱད་པར་བདག་དང་སྦྱིན་
བདག་སེམས་ཅན་གྱི། ། བླ་ཚེ་སྲོག་ལ་བསྡོ་བའི་བགེགས་ཚོགས་དང་། །



ས་ཞིང་ཡུལ་ཁམས་ཁང་ཁྱིམ་ལ་འཁྲི་བའི། ། དྲི་ཟ་ཆེ་ཆུང་མ་ལུས་ཐམས་
ཅད་ལ། ། ཟག་མེད་གསུར་གྱི་དུད་སྤྲིན་རྒྱ་ཆེན་འབུལ། ། ཀུན་ཀྱང་
དགའ་བདེའི་ངང་ལ་གནས་པ་དང་། ། ཐམས་ ཅད་རང་སྣང་བདེ་ལ་
འགོད་པར་ཤོག ། ནོར་ཕྱུགས་བེའུ་ལུག་རྟ་ནོར་ཐམས་ཅད་ལ། ། གནོད་
ཅིང་འཚེ་བའི་ཟ་འདྲེ་ཤི་གཤེད་རྣམས། ། ཟག་མེད་ཤ་ཁྲག་གསུར་མཆོད་
འདི་ བསྔོས་ པས། ། གདུག་ སེམས་ ཞི་ ནས་ བྱམས་ སེམས་ ལ་ གནས་
ཤིང་། ། རང་རང་རྣམ་མཁྱེན་མྱུར་དུ་ཐོབ་པ་དང་། ། སྲིད་ཞིའི་མཚོ་ལས་
སེམས་ཅན་སྒྲོལ་ནུས་ཤོག ། ཇི་ལྟར་མཁྱེན་པ་གདོད་མའི་སངས་རྒྱས་
ཀྱི། ། ཇི་སྙེད་གཟིགས་པའི་གློ་བུར་གཉིས་འཛིན་རྣམས། ། ཆོས་སྐུའི་
མཁའ་ལ་རང་དྭངས་འཇའ་ལྟར་ཡལ། ། དབྱིངས་རིག་མ་བུ་འཕྲོད་པར་
ངོ་ཤེས་ཤོག ། ཆོས་བཤད་པ་ནི། ཧོ། འཁོར་འདས་རིག་པ་ཞི་དབྱིངས་
ཟིང་ཐལ་ལ། ། སྐྱེ་འགག་སྤངས་བླང་དགག་སྒྲུབ་མ་མཆིས་པས། ། སྦྱིན་
ཡུལ་སྦྱིན་བྱ་རང་ལས་གཞན་མེད་པས། ། ཕྱམས་གཅིག་གདོད་མའི་རང་
ཞལ་ལེགས་མཐོང་ཤོག ། གཤེགས་གསོལ་ནི། ཨ། རིག་སྟོང་ཕྱག་རྒྱ་ཆེན་
པོའི་ངང་ཉིད་ལས། ། ཤར་བའི་སྣང་སྲིད་མགྲོན་རིགས་ཇི་སྙེད་གང་། །
རང་ལས་བྱུང་ཡང་རང་དང་དབྱེར་མེད་དུ། ། སྣང་སྲིད་གློ་བུར་སྣང་བའི་
དབྱིངས་སུ་མྱི་ མཆོད་སྦྱིན་གནས་འདིར་ X། ། གཙྪ། བསྔོ་བ་
དང་སྨོན་ལམ་རྒྱ་ཆེན་པོས་རྒྱས་གདབ་པོ། བུ་ལོན་བྱང་ཆེད་བྲིས་པས། དེ་ལྟར་
འགྲུབ་པའི་རེ་སྨོན་དཀོན་མཆོག་གསུམ་གྱིས་མཛོད། རྒྱ་ཁ་བཀྲ་ཤིས་གླིང་ནས་སྐལ་
ལྡན་གྱིས་བྲིས་པའོ། །
ཚེ་འགུགས་ནི། སྐྱབས་སེམས་དང༌། རང་ཉིད་སྐད་ཅིག་གིས་རྒྱལ་བ་ཚེ་
དཔག་མེད་དུ་གསལ་བའི་ཐུགས་ཀའི་ཧཱི ལས་འོད་ཟེར་འཕྲོས་པས་ཕྱོགས་
བཅུའི་ཞིང་རབ་འབྱམས་ན་བཞུགས་པའི་སངས་རྒྱས་བྱང་སེམས་ཐམས་



ཅད་ཀྱི་བྱིན་རླབས་ནུས་མཐུ་རྣམས་འོད་ཟེར་དམར་བོའི་རྣམ་པར་བསྡུས་
ནས་བདག་དང་སྦྱིན་བདག་རྣམས་ལ་ཐིམ་པས་འཆི་བ་མེད་པ་ཚེའི་དངོས་
གྲུབ་ཐོབ་པར་བསམ། གཟུངས་རིང་ཐུང་ཅི་ནུས་བཟླ། །
ཧཱི༔ རང་སྣང་རྣམ་དག་འོད་གསལ་མཆོག་གི་ཆ། ། བཅོམ་ལྡན་
རྒྱལ་བ་ཚེ་དཔག་མེད་མགོན་གྱི། ། སྐུ་ལས་འཕྲོས་པའི་འོད་དམར་ལྕགས་
ཀྱུ་ཡིས། ། བདག་དང་སྦྱིན་བདག་འཁོར་དང་བཅས་རྣམས་ཀྱི། ། ཚེ་
སྲོག་མྱུར་དུ་འགུགས་པའི་ལས་མཛོད་ཅིག ། ལྷ་ཀླུ་མི་མ་ཡིན་དང་གནོད་
སྦྱིན་དང་། ། དྲང་སྲོང་རིག་པ་འཛིན་པའི་ཚེ་བསོད་ཀུན། ། ད་ལྟ་ཉིད་དུ་
ཁུག་ལ་ཚེ་གསོས་ཤིག ། གཟུངས་བཟླ། དེ་ལྟར་བཀུག་པའི་ཚེ་སྲོག་འོད་
ཟེར་རྣམས། ། སྦྱིན་བདག་སྙིང་ཀར་ཐིམ་པའི་མི་ཤིགས་པར། ། རྒྱ་ཡིས་
བཏབ་སྟེ་བར་ཆད་ཀུན་ལས་གྲོལ། ། བསྐལ་བའི་བར་དུ་གཞོམ་གཞིགས་
དང་བྲལ་གྱུར། ། བཛྲ་རཀྵ་རཀྵ། ཀུན་དགའ་ལ་དགོས་པ་བྱུང་ཚེ་སྐལ་ལྡན་
ནས་སོ། །
ཚེ་འགུགས་རྡོ་རྗེའི་ཚིག་མདའ་བཞུགས་སོ།
༧ ན་མོ་གུ་རུ། བླ་མ་རྒྱལ་བ་ཚེ་དཔག་མེད་ཀྱི་སྒོ་ནས་འཆི་མེད་ཚེ་ཡི་དངོས་
གྲུབ་བསྒྲུབ་པ་ལ། རང་ཉིད་རྒྱལ་བ་ཚེ་དང་ཡེ་ཤེས་དཔག་ཏུ་མེད་པ་སྐུ་མདོག་
དམར་བོ་ཉི་མ་སྟོང་གི་འོད་མདངས་ཕོག་པ་ལྟ་བུ། ཞལ་གཅིག་ཕྱག་གཉིས་
མཉམ་བཞག་གི་ཕྱག་རྒྱའི་སྟེང་ན་འཆི་མེད་བདུད་རྩིས་གང་བའི་བུམ་པ་
འཛིན་པ། ཞབས་གཉིས་རྡོ་རྗེ་སྐྱིལ་མོ་ཀྲུང་དུ་བཞུགས་པ། ལོངས་སྐུའི་
ཆས་ཐམས་ཅད་ཡོངས་སུ་རྫོགས་པ། ཡེ་ནས་དམ་ཡེ་དབྱེར་མེད་དུ་གྱུར་
བའི་ཐུགས་ཀ་ནས་འོད་ཟེར་འཕྲོས། ཕྱོགས་བཅུའི་ཞིང་ཁམས་ཐམས་
ཅད་ན་བཞུགས་པའི་རྒྱལ་བ་སྲས་དང་བཅས་པའི་སྐུ་གསུང་ཐུགས་ཀྱི་བྱིན་
81



རླབས་འོད་ཟེར་གྱི་རྣམ་པར་བདག་དང་སྦྱིན་བདག་གི་ལུས་ལ་མཚོ་ལ་ཁ་བ་
བབས་པ་ལྟར་སིབ་སིབ་ཐིམ་པར་གྱུར། བར་བསམ་ལ། ཨོཾ་གུ་རུ་ཨ་ཡུ་སིདྡྷི་
ཧཱུྃ་ཧཱི༔ ཨ་མ་ར་ཎ་ཛཱི་ཝཱནྟི་ཡེ་སྭཱཧཱ། བཟླའོ། ཧཱི སྤྲོས་བྲལ་ཆོས་སྐུའི་
རང་སྣང་ཐིག་ལེ་ནི། ། རྒྱལ་བ་ཀུན་འདུས་མགོན་པོ་ཚེ་དཔག་མེད། །
མཁའ་དབྱིངས་གང་བ་རབ་ཏུ་སྤྲོས་བྱས་ནས། ། འཆི་མེད་རྡོ་རྗེ་ལྟ་བུའི་ཚེ་
ཁུག་ཅིག ། ངེས་པ་ལྔ་ལྡན་འོད་གསལ་ལོངས་སྐུའི་ཞིང་། ། འགག་མེད་
ལྷུན་འགྲུབ་རྒྱལ་བ་ཚེ་དཔག་མེད། །འཁོར་དུ་བྱང་སེམས་འཕགས་པའི་
ཚོགས་ཀྱིས་བསྐོར། ། སྣང་སྟོང་འོད་གསལ་རྡོ་རྗེའི་ཚེ་ཁུག་ཅིག ། གདུལ་
བྱ་གང་འདུལ་ཐབས་ཚུལ་བརྒྱ་ཕྲག་གིས། ། མཛད་འཕྲིན་གྲངས་མེད་སྤྲུལ་
སྐུ་ཚེ་དཔག་མེད། ། འཁོར་དུ་ཡང་སྤྲུལ་ཚད་འདས་གྲངས་མེད་སྤྲོས། །
ཀུན་ཁྱབ་སྤྲུལ་སྐུས་ཚེ་ཡི་དངོས་གྲུབ་སྩོལ། ། བདག་དང་སྦྱིན་བདག་སྐྱེ་
འགྲོ་མཐའ་དག་ལ། ། འཆི་མེད་རྡོ་རྗེ་ལྟ་བུའི་ཚེ་ཁུག་ཅིག ། ནད་མེད་
ལང་ཚོ་དར་བའི་ཚེ་ x། ། གང་བརྩམས་ལྷུན་གྱིས་གྲུབ་པའི་ x། ། ཁྱེད་
ཐུགས་གདོད་མ་ཆོས་སྐུའི་རང་གཤིས་ལ། ། རྣལ་འབྱོར་བདག་སོགས་འགྲོ་
ཀུན་ རབ་ སད་ དེ། ། དབྱིངས་ རིག་ དབྱེར་ མེད་ འོད་ གསལ་ ངོ༌ ཤེས་
ཤིང་། ། འཆི་མེད་རྡོ་རྗེའི་ཚེ་ལ་དབང་ཐོབ་ཤོག ། ལན་མང་དུ་འདོན།
རྗེས་ལ། བླ་མ་དང་རྒྱལ་བ་ཚེ་དཔག་མེད་འོད་དུ་ཞུ་ནས་བདག་དང་སྦྱིན་
བདག་རྣམས་ཀྱི་སྙིང་དབུས་པདྨའི་སྟེང་དུ་སྐུ་ཚོན་གང་བ་བཞུགས་པར་
བསམ་ལ། ཧོ། རྒྱལ་བ་སྐུ་བཞིའི་བདག་ཉིད་བཅོམ་ལྡན་འདས། ། ཇི་
སྲིད་འགྲོ་ཀུན་རང་རིག་ཞལ་མཇལ་བར། ། དེ་སྲིད་ཁྱོད་སྐུ་འདུ་འབྲལ་
གཏེད་ནས་མེད། ། མཐར་ཐུག་རང་གཞན་དབྱེར་མེད་སངས་རྒྱས་ཤོག།
བཛྲ་ཧཱུཾ་ཧཱུཾ། བུདྷ་ཨོཾ་ཧཱུཾ། རཏྣ་ཏྲ་ཧཱུཾ། པདྨ་ཧཱི ཧཱུཾ། ཀརྨ་ཧྭ་ཧཱུཾ། ན་བ་
མེད་པ། འཆི་བ་མེད་པ། རྒུད་པ་མེད་པ། རིག་འཛིན་ཚེ་ཡི་དངོས་གྲུབ་
82



དམ་པ་ཐོབ་པར་གྱུར་ཅིག བཀྲཤིས་བརྗོད། ཅེས་པའང་གྲོགས་པོ་ཀུན་དགའ་
ལ་རྒྱུན་འདོན་ཆེད་དུ་རྨོངས་བན་སྐལ་ལྡན་གྱིས་བྲིས། །
བསོ། བསོ། དེ་རིང་བཀྲ་ཤིས་ལྷ་ཡི་ཉི་མ་ལ་གནམ་ལ་གཟའ་སྐར་
བཟང་ས་ལ་དུས་ཚོད་ལེགས་པའི་རྟེན་འབྲེལ་ཕུན་སུམ་ཚོགས་པ་འཛོམས་
ཡོད་ཨེ་ཟེར། སྟེང་ན་རྩ་རྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་བྱིན་
རླབས་ན་བུན་བཞིན་དུ་འཐིབ་ཡོད་ཨེ་ཟེར། བར་ན་ཡི་དམ་རྒྱལ་བའི་
དཀྱིལ་འཁོར་གྱི་ལྷ་ཚོགས་ཐམས་ཅད་ཀྱི་དངོས་གྲུབ་ཀྱི་ཆར་རྒྱུན་བཞིན་དུ་
འབེབ་རྒྱུ་ཡིན་ཨེ་ཟེར། འོག་ན་མཁའ་འགྲོ་ཆོས་སྐྱོང་སྲུང་མ་རྣམས་ཀྱི་
འཕྲིན་ལས་གློག་ཞགས་བཞིན་དུ་འཁྱུག་ཡོད་ཨེ་ཟེར། དཔལ་ལྡན་མགོན་
པོ་ཚོགས་ཀྱི་བདག་པོའི་མཐུ་སྟོབས་བྱིན་རླབས་ཀྱིས་བདག་ཅག་དཔོན་སློབ་
ཡོན་མཆོད་ཐམས་ཅད་གཡེལ་བ་མེད་པར་སྐྱོང་རྒྱུ་ཡིན་ཨེ་ཟེར། ཁྱད་པར་
ངེས་དོན་སྒྲུབ་རྒྱུད་ཀྱི་བསྟན་པའི་སྲུང་མ་དཔལ་ལྡན་གུར་གྱི་མགོན་པོའི་
འཕགས་ཚོགས་ དགེ་འདུན་འདུས་ སྡེ་རྒྱ་མཚོའི་ལས་བཞིའི་འཕྲིན་ལས་
འབད་མེད་དུ་བསྒྲུབ་རྒྱུ་ཡིན་ཨེ་ཟེར། བཀའ་སྲུང་གཟའ་རྒོད་ཁྱབ་འཇུག་
ཆེན་པོའི་བསྟན་འགྲོའི་སྲོག་སྙིང་དྲོན་མོ་བྱུང་ནས་རྡུལ་དུ་བརླག་ཡོད་ཨེ་
ཟེར། ཡུལ་ལྷ་གཞི་བདག ཆེ་གེ་མོ་རྣམས་ཀྱི་སྒྲུབ་པ་པོའི་གང་བཅོལ་
ཐོགས་མེད་དུ་བསྒྲུབ་རྒྱུ་ཡིན་ཨེ་ཟེར། རྣམ་འདྲེན་ཤཱཀྱའི་རྒྱལ་བོའི་བསྟན་
པ་ཕྱོགས་ཐམས་ཅད་དུ་རྒྱས་རྒྱུ་ཡིན་ཨེ་ཟེར། ཡང་དགོས་རྒྱལ་བ་གཉིས་པ་
ཀུན་མཁྱེན་དོལ་ བོ་ བའི་ རང་ ལུགས་ གཞན་ སྟོང་དབུ་མ་ཆེན་པོའི་དབུ་
འཕང་ནམ་མཁའ་ལས་མཐོ་རྒྱུ་ཡིན་ཨེ་ཟེར། བསྟན་འཛིན་གྱི་སྐྱེས་བུ་དམ་
པ་ཐམས་ཅད་ཀྱི་སྐུ་ཚེ་ཞབས་པད་བརྟན་རྒྱུ་ཡིན་ཨེ་ཟེར། ཡང་དགོས་
གསང་བདག་ཕྱག་ན་རྡོ་རྗེ་མི་ཡི་གཟུགས་སུ་སྤྲུལ་བ་གཙང་ཆེན་སྐུ་འཕྲེང་
83



རྣམས་ཀྱི་ཞབས་པད་རྡོ་རྗེའི་ཁྲི་ལ་ནམ་ཡང་གཡོ་མེད་དུ་བཞུགས་རྒྱུ་ཡིན་ཨེ་
ཟེར། ད་ལྟ་ཞལ་བཞུགས་པའི་དཔལ་ལྡན་བླ་མ་དམ་པ་རྣམས་ཀྱི་མཛད་པ་
འཕྲིན་ལས་ཕྱོགས་ཐམས་ཅད་དུ་དར་ཞིང་རྒྱས་རྒྱུ་ཡིན་ཨེ་ཟེར། བསླབ་
གསུམ་ཡོན་ཏན་གྱིས་མངོན་པར་བརྒྱན་པའི་དགེ་འདུན་གྱི་སྡེ་ཐམས་ཅད་
དབྱར་གྱི་རྩི་ཏོག་བཞིན་དུ་རྒྱས་རྒྱུ་ཡིན་ཨེ་ཟེར། འབངས་འཁོར་སྡེ་རིགས་
ཐམས་ཅད་ཀྱི་དཔལ་འབྱོར་མངའ་ཐང་ཐམས་ཅད་དབྱར་གྱི་ཆུ་བོའི་གཞུང་
བཞིན་རྒྱས་ཡོད་ཨེ་ཟེར། ཆོས་སྲིད་ལུགས་གཉིས་ཀྱི་ཁམས་གསུམ་ཆེ་དགུ་
ཐམས་ཅད་དབང་དུ་འདུས་ཡོད་ ཨེ་ ཟེར། རྣལ་འབྱོར་བ་བདག་ཅག་
དཔོན་སློབ་རྣམས་ཀྱི་བསམ་དོན་ཆོས་ བཞིན་དུ་འགྲུབ་རྒྱུ་ཡིན་ཨེ་ཟེར།
སྦྱིན་པའི་བདག་པོ་རྣམས་ཀྱིས་བསོད་ནམས་དང་ཡེ་ཤེས་ཀྱི་ཚོགས་ཁྱད་
པར་ཅན་བསགས་ནས་འདི་ཕྱི་ཀུན་ཏུ་བདེ་སྐྱིད་ཀྱི་ཉི་མ་འཆར་ཡོད་ཨེ་ཟེར།
བསོད་ནམས་རི་བོ་བཞིན་དུ་བརྟན་ཡོད་ཨེ་ཟེར། བརྒྱུད་འཛིན་ཉི་ཟླ་
བཞིན་དུ་གསལ་ཡོད་ཨེ་ཟེར། སྙན་གྲགས་ཕྱོགས་རྣམས་ཀུན་ཏུ་ཁྱབ་ཡོད་
ཨེ་ཟེར། མི་ཡི་ཚེ་ཐག་རིང་རྒྱུ་ཡིན་ཨེ་ཟེར། ཕྱུག་གི་རྔ་ཐག་རིང་རྒྱུ་ཡིན་ཨེ་
ཟེར། ཁ་ལ་ཡག་པའི་དགྲ་བླའི་དཔའ་ཟས་ཕྱེ་མར་འགམ་རྒྱུ་ཡིན་ཨེ་ཟེར།
ལག་ལ་ཡག་པའི་ཚེ་ཡི་མདའ་དར་འཛིན་རྒྱུ་ཡིན་ཨེ་ཟེར། རྣལ་འབྱོར་བ་
བདག་དང་སྦྱིན་ པའི་བདག་པོ་ ཐམས་ ཅད་ གཡས་ སུ་ རྒྱལ་ ཡོད་ཨེ་ཟེར།
དགྲ་ཇག་ཆོམ་རྐུན་ཐམས་ཅད་གཡོན་དུ་ཕམ་ཡོད་ཨེ་ཟེར། ཡུལ་ཁམས་
ཀུན་ཏུ་ནད་མུག་འཁྲུགས་རྩོད་ཐམས་ཅད་ཞི་ཡོད་ཨེ་ཟེར། དབང་ཐང་
རིགས་རྒྱུད་སྙན་གྲགས་ཐམས་ཅད་རྒྱས་ཡོད་ཨེ་ཟེར། ལས་རླུང་མི་ཆེན་
རྒྱལ་བོས་བཙུན་མོ་གང་བསམ་ཐམས་ཅད་དབང་དུ་བསྡུས་ཡོད་ཨེ་ཟེར།
གློ་བུར་འཁྲུལ་རྟོག་ལས་ ཤར་བའི་དགྲ་བོ་དང་སྨོན་ལོག་དམ་སྲི་བདུད་
རིགས་འགོང་བོའི་ཚོགས་ཐམས་ཅད་དྲག་པོ་མངོན་སྤྱོད་ཀྱི་སྒོ་ནས་ཚར་



བཅད་ཡོད་ཨེ་ཟེར། དཔལ་ལྡན་ཕྱོགས་སུ་གྲགས་པའི་དར་ཆེན་ཕྱར་ཡོད་
ཨེ་ཟེར། སྙན་གྲགས་ནམ་མཁར་ཁྱབ་པའི་ཆོས་དུང་འབུད་རྒྱུ་ཡིན་ཨེ་ཟེར།
ཞིང་བཅུའི་དགྲ་པོ་རྡུལ་དུ་བརླག་བྱེད་ལྷ་ཡི་རྔ་ཆེན་བརྡུང་རྒྱུ་ཡིན་ཨེ་ཟེར།
རྒྱལ་བའི་ལུང་བསྟན་དཔལ་ལྡན་འཛམ་ཐང་གི་བཤད་སྒྲུབ་གྱི་བསྟན་པའི་
རྒྱལ་མཚན་ནམ་ཡང་ནུབ་པ་མེད་པའི་སྲིད་མཐའི་བར་དུ་གནས་རྒྱུ་ཡིན་ཨེ་
ཟེར། འོ་དེ་ལྟར་ལེགས་སྨོན་གྱི་མཐུ་དང་ནུས་པ་ལ་བརྟེན་ནས་སངས་རྒྱས་
ཀྱི་བསྟན་པ་དར། སེམས་ཅན་ལ་བདེ་སྐྱིད་འབྱུང་། རྒྱལ་ཁམས་ཀུན་ཏུ་
བཀྲ་ཤིས་ཤིང་། བདེ་སྐྱིད་ཕུན་སུམ་ཚོགས་པའི་སྐལ་བ་དང་ལྡན་ཡོད་ཨེ་
ཟེར། འོ་རྒྱལ་ལོ་རྒྱལ་ལོ་ལྷ་རྒྱལ་ལོ། ། གཙང་བའི་སྐུ་རིམ་འཚོགས་སྐབས་སྐལ་
ལྡན་ནས་བྲིས། །
གཙང་ཆེན་གྱི་སྒྲུབ་གནས་བདག་པོ་རྒྱལ་ཆེན་ལ་གསོལ་མཆོད་ཕུན་
ཚོགས་མཆོད་སྤྲིན་ཞེས་བྱ་བ།
འབྲུ་གསུམ་ལན་གསུམ། ཧཱུྃ། རང་བཞིན་ཆོས་དབྱིངས་འཁོར་འདས་
ཀུན་ ཁྱབ་ ཀློང་། ། རྒྱལ་ བའི་ བསྟན་ བདག་ རྒྱལ་ ཆེན་ སྤྲུལ་ འཁོར་
བཅས། ། ཕྱི་ནང་གསང་བའི་མཆོད་སྤྲིན་འདི་བཞེས་ལ། ། བསམ་དོན་
ཆོས་བཞིན་འགྲུབ་ པའི་འཕྲིན་ལས་མཛོད། ། སྔོན་ཚེ་བླ་མ་རྣམས་ཀྱི་
བཀའ་ དམ་ བཞིན། ། ཆོས་ དགོན་ གཙུག་ ལག་ ཁང་ རྣམས་ སྲུང་ བ་
དང་། ། བདག་དང་ཡོན་བདག་རྣམས་ཀྱང་འཚོ་རྫི་མཛོད། ། བཀྲ་ཤིས་
སྣང་བས་སྲིད་གསུམ་ཁྱབ་པར་ཤོག ། ཅེས་ཁྱིམ་ལྷ་གསོལ་མཆོད་འདི་ལྷ་བ་
མཁའ་ཁྱབ་ལ། མིང་གེ་སྐལ་ལྡན་ནས་སོ། །
ཨོཾ་ ཨཱ ཧཱུྃ། རྣམ་ ཀུན་ མཆོག་ ལྡན་ ཆོས་ དབྱིངས་ སྟོང་ བའི་
གཤིས། ། འཁོར་འདས་རོ་མཉམ་ཆེན་པོའི་ཆོ་འཕྲུལ་ནས། ། རྨད་བྱུང་



མཆོད་རྫས་ཟད་མེད་ནམ་མཁའི་མཛོད། ། ཡེ་ཤེས་པ་དང་ཡུལ་ལྷ་གཞི་
བདག་རྣམས། ། མཉེས་བྱེད་རང་རང་འདོད་རྫས་གང་དགྱེས་རྣམས། །
མ་ཚང་མེད་པ་མིག་འཕྲུལ་ལྟ་བུར་གྱུར། ། ཨོཾ་བཛྲ་སྤ་ར་ཎ་ཁཾ། ཧཱུྃ། ཀུན་
ཁྱབ་གདོད་ནས་བཞུགས་པའི་བླ་མ་དང༌། ། ཡི་དམ་ཆོས་སྐྱོང་ཡུལ་ལྷ་གཞི་
བདག་རྣམས། ། མ་ལུས་ལུས་པ་མེད་པར་འདིར་བྱོན་ལ། ། རང་རང་སོ་
སོའི་གདན་ལ་ལེགས་པར་བཞུགས། ། རྣལ་འབྱོར་བདག་གི་ཉམས་རྟོགས་
མཐར་ ཕྱིན་ ཕྱིར། ། དངོས་ བཤམས་ ཡིད་ སྤྲུལ་ མཆོད་ རྫས་ རྒྱ་ ཆེན་
བཞེས། ། ཁྱེད་རྣམས་ཐུགས་དམ་བསྐང་ཞིང་ཚིམ་གྱུར་ཅིག ། རྒྱལ་
བསྟན་སྤྱི་དང་ངེས་དོན་ཇོ་ནང་བའི། ། བསྟན་པ་འཛིན་པའི་རྣལ་འབྱོར་
བུ་བཞིན་ སྐྱོངས། ། བསྟན་ པའི་སྦྱིན་ བདག་ རྣམས་ ཀྱང་ བདེ་ དགར་
སྤྱོད། ། རྒྱལ་ཁམས་ཀུན་ཏུ་ནད་མུག་འཁྲུགས་རྩོད་ཞི། ། དགོན་སྡེ་གྲྭ་
ཚང་ཚོགས་རྣམས་རྒྱས་པ་དང་། ། ཁམས་གསུམ་ཆེ་དགུ་དབང་དུ་འདུ་བ་
དང༌། ། བསྟན་དགྲ་གནོད་བྱེད་དྲག་པོས་ཚར་བཅད་ནས། ། གང་
བཅོལ་འབད་མེད་ལྷུན་གྱིས་འགྲུབ་པར་མཛོད། ། ཅེས་ཅ་ཅོའི་བྱེའུ་སྐད་འདི་
རྔ་སྟོད་སྟོན་པ་ལ་སྐལ་ལྡན་ནས་བྲིས། །
ཨོཾ་ཨཱཿ ཧཱུྃ་ཧོ་ སྦྱངས་སྤེལ་སྦར་བའི་ཚོགས་མཆོད་དམ་པ་
འདི། ། དབྱིངས་བཞུགས་བླ་མ་དུས་ཀྱི་འཁོར་ལོ་དང་། ། སྐྱབས་གནས་
དཀོན་མཆོག་རྒྱ་མཚོའི་ཚོགས་རྣམས་མཆོད། ། འགྲོ་ཀུན་སྐུ་བཞིའི་རྒྱལ་
སར་བསྒྲོད་པར་ཤོག ། ཨོཾ་ཨཱཿ ཧཱུྃ། བདེ་སྟོང་ཡེ་ཤེས་ཚོགས་རྗེས་རྨད་
བྱུང་འདི། ། ཕྱི་ནང་གསང་བའི་དུས་ཀྱི་འཁོར་ལོར་མཆོད། ། འདིར་
འཚོགས་མཆེད་གྲོགས་རྡོ་རྗེའི་སྤུན་རྣམས་ཀྱང་། ། དྲི་བྲལ་གདོད་མའི་
དབྱིངས་སུ་སངས་རྒྱས་ཤོག ། ཡང༌། རཾ་ཡཾ་ཁཾ། ཚོགས་རྫས་འདོད་ཡོན་
ཀུན་ལྡན་མཆོད་པ་འདི། ། མཆོད་ཡུལ་སྐྱབས་གནས་དམ་པ་རྣམས་ལ་
86



འབུལ། ། སྒོ་གསུམ་དམ་ཚིག་ཉམས་ཆགས་ཀུན་བྱུང་ནས། ། དུས་ཀྱི་
འཁོར་ལོའི་གོ་འཕང་ཐོབ་གྱུར་ཅིག ། སློབ་བུ་རྣམས་ཀྱི་ངོ་མི་ལྡོག་ཙམ་ལ་སྐལ་
ལྡན་ནས་ཅ་ཅོའི་གཏམ་མོ། །
ན་མ༔ ཤྲཱི་ཀ་ལ་ཙཀྲ་ཡ། མི་འགྱུར་བདེ་བའི་ཉམས་བརྒྱས་བརྗིད་
པའི་སྐུ། ། གཞོམ་མེད་འཕོ་འགྱུར་བྲལ་བ་རྡོ་རྗེའི་གསུང་། ། འགག་མེད་
སྤྲོས་བྲལ་མཁའ་ཁྱབ་རྟོག་མེད་ཐུགས། ། དཔལ་ལྡན་དུས་ཀྱི་འཁོར་ལོས་
བདག་སྐྱོངས་ཤིག ། ཐ་མལ་སྐྱེ་འཆི་བར་དོ་མངོན་སྦྱངས་ནས། ། ཕྱི་
ནང་གཞན་གསུམ་སྟོང་གཟུགས་སྒྱུ་མའི་སྐུ། ། དྲི་བྲལ་གདོད་མའི་རང་
གཤིས་མངོན་གྱུར་ནས། ། བསྐྱེད་རིམ་རྡོ་རྗེའི་རྣལ་འབྱོར་འགྲུབ་པར་
ཤོག ། གཟུགས་སྒྲུབ་བརྟན་བྱའི་སྲོག་ཐུར་ཐིག་ལེ་རྣམས། ། ཞུ་བདེ་
འགྱུར་མེད་ཡས་བརྟན་མས་བརྟན་གྱི། ། དགའ་བཞི་ལྷན་སྐྱེས་ཡེ་ཤེས་
དཀྱིལ་འཁོར་ལ། ། ཕྱི་ནང་བགེགས་ཚོགས་མི་འཇུག་མཚམས་ཆོད་ཅིག།
ངག་དབང་སྐལ་ལྡན་གྱིས་སྦྱར་བའོ། །
ན་མོ་ཆོས་དབྱིངས་ཡེ་ཤེས་མཁའ་ལྟར་ཁྱབ་པ་ལ། ། ལྷུན་གྲུབ་ཀྱིལ་
འཁོར་རྩ་ གསུམ་ ལྷ་ ཚོགས་ དང་། ཁྱད་ པར་ དབང་ཆེན་རྡོ་རྗེ་གྲོ་ལོད་
ཀྱིས། ། བསྒྲུབ་པའི་ས་ཕྱོགས་འདི་ལ་གནོད་མ་བྱེད། ། གཉིས་འཛིན་རེ་
དོགས་འཁྲུལ་བའི་བགེགས་རིགས་རྣམས། ། ཀ་དག་ཡེ་གྲོལ་ཀློང་དུ་རང་
ཞིག་ནས། ། རིག་ཁྱབ་ཆོས་སྐུའི་དགོངས་པ་མྱུར་མངོན་ཏེ། །ཕྱམས་
གཅིག་གདོད་མའི་རྒྱལ་ས་ཟིན་པར་ཤོག ། ཨོཾ་བཛྲ་གུ་རུ་གྲོ་བོ་ལོད་ལོ་ཀ་
སརྦ་སིདྡྷི་ཧཱུྃ་ཧཱུྃ༔ གནོད་བྱེད་དམ་སྲི་རྒྱ་འདྲེ་འབྱུང་བོ་མ་ར་ཡ་རྦད་རྦད།
སྐལ་ལྡན་ནས་བྲིས། །
མི་སྐྱ་ཕོ་མོ་ལ་སྡོམ་ལུང་སྦྱིན་པ་ནི། མཎྜལ། སེམས་ཅན་རྣམས་ཀྱི་བསམ་
པ་དང་། XXX། འོ་ནམ་མཁའ་དང་མཉམ་པའི་སེམས་ཅན་ཐམས་
87



ཅད་ཀྱི་དོན་དུ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་
དུ་ཚངས་སྤྱོད་ཀྱི་སྡོམ་པ་བླངས་ལ་ད་ནས་མ་ཤི་བར་དུ་བསྲུང་སྙམ་པ་འདིའི་
རྗེས་ཟློས་མཛོད། །
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་བདག་ལ་དགོངས་སུ་གསོལ། བདག་མིང་འདི་ཞེས་བགྱི་བ་
དུས་འདི་ནས་བཟུང་སྟེ་བྱང་ཆུབ་སྙིང་བོ་ལ་མཆིས་ཀྱི་བར་དུ་སངས་རྒྱས་ལ་
སྐྱབས་སུ་མཆིའོ། ། ཆོས་ལ་སྐྱབས་སུ་ X། དགེ་འདུན་ལ་སྐྱབས་སུ་ X །
བདག་ཇི་སྲིད་འཚོའི་བར་དུ་དགེ་བསྙེན་སློབ་དཔོན་གྱིས་གཟུང་དུ་གསོལ།
ལན་གསུམ། སྡོམ་པ་དངོས་འདིའི་རྗེས་ཟློས་མཛོད། སློབ་
དཔོན་དགོངས་སུ་གསོལ། བདག་མིང་འདི་ཞེས་བགྱི་བ་དུས་འདི་ནས་
བཟུང་སྟེ་ཇི་སྲིད་འཚོའི་བར་དུ། སྲོག་གཅོད་པ་དང་མ་བྱིན་པར་ལེན་པ་
དང་། མི་ཚངས་བ་སྤྱོད་པ་དང་། རྫུན་སྨྲ་བ། མྱོས་པར་འགྱུར་བའི་ཆང་
སོགས་ལྔ་བོ་སྤངས་པར་བགྱིའོ། ། ལན་གསུམ། སློབ་དཔོན་གྱིས་ཐབས་
ཡིན་ནོ། ། སློབ་མས་ལེགས་སོ། ། བསོད་ནམས་འདི་ཡིས་ x x x།
སོགས། བསྔོ་བ་སྨོན་ལམ་བྱའོ། ། བླ་མ་ཀུན་བྱམས་ལ་སྐལ་ལྡན་ནས་ཕུལ། །
ཧཱུཾ། རང་བཞིན་རྣམ་དག་གདོད་མའི་དབྱིངས་ཉིད་ལས། ། བྱང་
སེམས་གནོད་སྦྱིན་ཚུལ་འཛིན་མདུང་དམར་ཅན། ། གཏོར་མ་གསེར་
སྐྱེམས་ཕུད་མཆོད་འདི་བཞེས་ལ། ། ཆོས་མཐུན་བསམ་དོན་འགྲུབ་པའི་
སྡོང་གྲོགས་མཛོད། །འཇམ་དཔལ་ལ་སྐལ་ལྡན་ནས། །
ཧཱུྃ་ རྒྱལ་བའི་རྣམ་འཕྲུལ་ཆོས་སྐྱོང་སྐུ་འཛིན་པ། ། ངེས་དོན་
བསྟན་སྲུང་དྲང་སྲོང་རཱ་ཧུ་ལ། ། འཁོར་བཅས་འདིར་གཤེགས་དགྲ་བོའི་
ཤ་ཁྲག་བཞེས། ། བཀའ་དམ་ཇི་བཞིན་གང་བཅོལ་ལས་རྣམས་སྒྲུབས། །
འཇམ་དཔལ་ལ་སྐལ་ལྡན་ནས་བྲིས། །
88



དྲང་སྲོང་གཟའ་མཆོག་ཆེན་པོའི་འདོད་གསོལ་དངོས་གྲུབ་མྱུར་སྩོལ་བཞུགས་
ཧཱུཾ། ཆོས་དབྱིངས་བདེ་བ་ཆེན་པོའི་དཀྱིལ་འཁོར་ནས། ། འགག་
མེད་རང་གསལ་ ཁྱབ་འཇུག་རཱ་ཧུ་ལ། ། འཁོར་དང་བཅས་པ་གནས་
འདིར་ལེགས་བྱོན་ནས། ། བདག་གི་བསམ་དོན་ལྷུན་འགྲུབ་ཆོས་སྲིད་
སྤེལ། ། འདི་ནས་བཟུང་སྟེ་སྐྱེ་དང་ཚེ་རབས་སུ། ། ལྷ་ཁྱོད་ལུས་དང་གྲིབ་
མ་བཞིན་འགྲོགས་ནས། ། གཞི་ ལམ་འབྲས་ གསུམ་ གང་ དང་ གང་ལ་
ཡང་། ། སྐད་ཅིག་གཡེལ་མེད་བརྩེ་བས་བསྐྱང་དུ་ གསོལ། ། དགོན་
གནས་ཆོས་གཞི་ལྷ་ཁང་མན་ཆད་ནས། ། སྡོད་གནས་འདུག་ཁྱིམ་ཆེ་ཆུང་
ཅི་ཡོད་ཀུན། ། བསྲུང་མཛོད་གཉེར་ཁ་དམ་པོ་མཛད་དུ་གསོལ། ། རྣལ་
འབྱོར་བསྟན་འཛིན་སྐྱེས་བུ་མན་ཆད་དང་། ། གྲྭ་སྡེར་གཏོགས་པའི་བུ་
ཆུང་ཡན་ཆད་ཀྱིས། ། གང་བསམ་འགོག་མེད་ལེགས་དགུ་མྱུར་འགྲུབ་
ནས། ། མཐར་ཐུག་གདོད་མའི་ས་ལ་ཕྱིན་པར་མཛོད། ། ཡོན་གནས་
ཁྱེད་གསོལ་ཁྱེད་མཆོད་ཁྱེད་བསྒྲུབ་རྣམས། ། མི་ནོར་ཕྱུགས་གསུམ་གཞན་
ལས་ཁྱད་འཕགས་ཤིང་། ། ཆོས་སྲིད་འབྱོར་ བ་ གང་དང་གང་འདོད་
རྣམས། ། འབད་རྩོལ་མེད་ཅིང་ངང་གིས་འཕེལ་བར་ཤོག ། ཁྱད་པར་
རྒྱལ་བསྟན་སྤྱི་དང་གཙང་གྲྭ་རྣམས། ། དགྲ་གདོན་གནོད་པ་ཆེ་ཆུང་གང་
ཡོད་ཀྱང་། ། མཐུ་རྩལ་ནུས་སྟོབས་ཁྱད་པར་ཅན་བསྟན་ནས། ། ཞི་རྒྱས་
དབང་དྲག་མཐུ་ཡིས་འདུལ་བར་ཤོག །
ཅེས་སྐྱེས་བུ་བསོད་ལྡན་ལ་གཙང་སྐལ་ནས་གང་དྲན་རབ་བྱུང་ ༡༧པའི་ཆུ་སྤྲེལ་
ལོར་ཟླ་༩བའི་ཚེས་༣༩ལྷ་འདི་རྒྱུ་ཉིན་བྲིས། །
ཀྱི། རང་སྣང་རྣམ་དག་ཆོས་སྐུའི་ཀློང་ཡངས་སུ། ། ཕྲ་ཕབ་ལོངས་
སྐུ་གང་ལ་ གང་ ཤར་ བ། ། ངེས་ མེད་ སྤྲུལ་ བསྒྱུར་ མཛད་ པ་ བཙན་ གྱི་
89



ཚོགས། ། གསོལ་ཞིང་མཆོད་དེ་བསམ་དོན་མྱུར་འགྲུབ་མཛོད། ། བླ་མ་
སྐལ་ལྡན་ནས་ཁར་ཅི་འོང་དོན་ལྡན་ལ་བྲིས། །
འབྲུ་གསུམ། ན་མ་སརྦ་ཏ་ཐཱ་ག་ཏཱ་བྷོ་སོགས་ཀྱིས་བྱིན་གྱིས་བརླབས། ཧོ།
བསུར་མཆོད་འདོད་ཡོན་དྲུག་ ལྡན་ འདི། ། བླ་མ་ཡི་དམ་སངས་རྒྱས་
དང༌། ། མཁའ་འགྲོ་ཆོས་སྐྱོང་རྣམས་ལ་འབུལ། ། མཆོག་ཐུན་དངོས་
གྲུབ་འབད་མེད་སྩོལ། ། རིགས་དྲུག་བགེགས་རིགས་ཚོགས་ལ་བསྔོ། ། བུ་
ལོན་ལན་ཆགས་སོད་གྱུར་ཅིག ། བདག་སོགས་མི་ནོར་ཐམས་ཅད་ཀྱི། །
ཚེ་སྲོག་ལོངས་སྤྱོད་བརྟན་གྱུར་ཅིག །
རབ་གསལ་རྒྱ་མཚོ་ལ་མིང་སྐལ་རང་ལོ་༧༨ སྟེང་བྲིས། །
ཆོས་སྐྱོང་གསོལ་མཆོད། ཨོཾ་ཨཱ༔ ཧཱུྃ། ཧཱུྃ། ཀུན་བཟང་མཆོད་སྤྲིན་རྒྱ་
མཚོ་ཟད་མེད་པས། ། རྒྱལ་བའི་བསྟན་སྲུང་གུར་གྱི་མགོན་པོ་དང་། ། ཨེ་
ཀ་ཙ་ཏི་དཔལ་ལྡན་ལྷ་མོ་དང་། ། གནོད་སྦྱིན་ཡབ་ཡུམ་པུ་ཊ་མིང་སྲིང་
དང་། ། རུ་འདྲེན་སྡེ་བཞི་མི་ནག་བྱ་ཁྱི་སོགས། ། ལས་མགོན་ཟངས་གྲི་
ཅན་དང་ཕྱག་དྲུག་པ། ། བདུད་མགོན་དྲཀྐད་རྣམ་སྲས་རྒྱལ་བོ་དང་། །
དཔལ་མགོན་ཞལ་བཞི་མཁའ་འགྲོ་སྡེ་ལྔའི་ཚོགས། ། ཕྱོགས་སྐྱོང་གཤིན་
རྗེའི་རྒྱལ་བོ་འཁོར་དང་བཅས། ། ནག་སྨན་རྒྱལ་མོ་ཚེ་བཙན་ཡུལ་གྲོང་
བདག ། བསྟན་མ་བཅུ་གཉིས་ལ་སོགས་དཀར་ཕྱོགས་བདག ། བསྐང་
རྫས་མཆོད་ཚོགས་རྒྱ་མཚོ་འདི་བཞེས་ལ། ། རྒྱལ་བསྟན་སྤྱི་དང་ངེས་དོན་
ཇོ་ནང་བའི། ། བསྟན་པ་ཕྱོགས་མཐར་ཁྱབ་པའི་སྡོང་གྲོགས་མཛོད། །
སློབ་མའི་མཆོག་གྱུར་རྒྱ་ཇོ་དུང་ཅེས་མེན། ། བསྟན་པའི་སྦྱིན་བདག་ཆེ་ཕྲ་
ཐམས་ཅད་ལ། ། ནད་གདོན་འགལ་རྐྱེན་བར་ཆད་ཞི་བ་དང་། ། ཚེ་
བསོད་དཔལ་འབྱོར་ཡར་ངོའི་ཟླ་ལྟར་རྒྱས། ། ལས་རླུང་སྐྱེ་དགུའི་བསམ་



ལས་དབང་དུ་ སྡུས། ། བསམ་སྦྱོར་ ངན་ པའི་ དགྲ་ སྡེའི་དཔུང་བཅོམ་
སྟེ། ། ཆོས་སྲིད་དཔལ་འབྱོར་རྒྱས་པའི་འཕྲིན་ལས་མཛོད། ། སྙན་གྲགས་
དར་ཞིང་ནམ་མཁའི་བ་དན་ཕྱོར། །
ཞེས་ཉེར་མཁོའི་ཆེད་དུ་རྒྱ་ཡུལ་དུ་རང་སློབ་ཇོ་མོ་རྣམས་ལ་ཕན་པའི་ཆེད་སྐལ་
ལྡན་གྱིས་རང་ལོ་༧༨ སྟེང་ལ་བྲིས། །
བྱད་བཟློག་ནི། ཧཱུྃ། སྐྱབས་གནས་ཀུན་འདུས་རྩ་བའི་བླ་མ་དང༌། །
དབྱེར་མེད་མཁའ་འགྲོ་སེང་གདོང་ལྷ་ཚོགས་རྣམས། ། དྲན་པ་ཙམ་གྱིས་
བྱད་ཁ་ རྗོད་ གཏོང་ ཀུན། ། ཆོས་ དབྱིངས་ ཡེ་ ཤེས་ ཆེན་ པོའི་ ངང་དུ་
བཟློག ། ཁྱབ་བརྡལ་ནམ་མཁའི་འཁོར་ལོ་ཀུན་ཁྱབ་ལ། ། བྱད་ཕུར་རྒོད་
གཏོང་ཡེ་ནས་མ་གོས་པས། ། གློ་བུར་འཕྲུལ་འཁོར་ནམ་མཁའི་རླུང་ལྟ་
བུ། ། རང་ བཞིན་ རང་དངས་ངང་ལ་བརླག་པར་མཛོད། ། ཕ་མེས་
བརྒྱུད་པའི་ལས་འབྲས་མི་བསླུ་བར། ། བྱད་ཁ་རྦོད་གཏོང་ངན་པ་ཅི་ཡོད་
ཀུན། ། ལས་ངན་རྣམ་སྨིན་རང་སྟེང་ལ་སྨིན་ནས། ། ཐམས་ཅད་གདོད་
མའི་དབྱིངས་སུ་བཟློག་པར་མཛོད། ། མ་གྱུར་འགྲོ་བའི་སྤྱི་མཐུན་ལས་
ངན་ཀུན། ། རང་ངོ་རང་གིས་ཤེས་པའི་ངང་འདི་ལ། ། ལྷ་འདྲེ་གཞན་
ནས་མ་གྲུབ་མཉམ་པ་ཉིད། ། ཀུན་བཟང་དགོངས་ཀློང་ཆེན་པོའི་ངང་དུ་
བཟློག ། ཡེ་དག་འོད་གསལ་མཉམ་བརྡལ་ལྷུན་འགྲུབ་ངང་། ། གནོད་
འཚེའི་རྐྱེན་གྱིས་མ་བསླད་རྟག་པའི་སྐུ། ། སེམས་ཅན་སངས་རྒྱས་གཉིས་
མེད་འཁོར་འདས་ཀློང་། ། བཟློག་བྱ་བཟློག་བྱེད་མེད་པའི་དོན་རྟོགས་
ཤོག །
གཡག་ཚ་འཇམ་དཔལ་ལ་མིང་སྐལ་རང་ལོ་༧ཊ་སྟེང་བྲིས། །
བཙན་མཆོད་རྒྱུན་གསོལ་ལ། ཀྱི། སློབ་དཔོན་པདྨའི་བཀའ་ཉན་ཐ་
ཚིག་ཅན། ། བཙན་ཆེན་རྒྱལ་བོ་འཁོར་དང་བཅས་པ་ཀུན། ། རང་རང་
91



གནས་ནས་སྤྱན་འདྲེན་བརྟན་པར་བཞུགས། ། ཕྱི་ནང་མཆོད་སྤྲིན་རྒྱ་མཚོ་
འདི་བཞེས་ལ། ། སྔོན་གྱི་ཐ་ཚིག་བཞིན་དུ་རྒྱལ་བསྟན་དང་། ། ཁྱད་པར་
ངེས་དོན་ལྟ་བས་ལམ་སྣ་དྲོངས། ། སྦྱིན་པའི་བདག་པོའི་ནད་གདོན་རྐྱེན་
གེགས་སོལ། ། སྲིད་ནོར་སྙན་གྲགས་ས་གསུམ་ཁྱབ་པར་ཤོག ། རྣལ་
འབྱོར་བཅོལ་ལས་མ་ཐོགས་མྱུར་དུ་སྒྲུབས། །
བཙུན་པ་ཆོས་འཕྲིན་ལ་སྐལ་ལྡན་ནས་བྲིས། །
ཧོ། རྒྱལ་བའི་བསྟན་བསྲུང་ཆོས་སྐྱོང་ཁྱེད་རྣམས་ཀྱིས། ། རྒྱལ་
བསྟན་སྤྱི་དང་ངེས་དོན་ཇོ་ནང་བའི། ། སྒྲུབ་པའི་ལམ་བཟང་མ་ནོར་རྒྱུད་
སྨིན་ཅིང་། ། ཚེ་འདིར་སངས་རྒྱས་ས་ལ་མྱུར་སྐྱོལ་མཛོད། ། སྦྱིན་བདག་
ནད་མེད་ཚེ་རིང་དཔལ་འབྱོར་རྒྱས། ། གང་བསམ་ལེགས་དགུ་མྱུར་དུ་
འགྲུབ་པ་ཡི། ། མི་ཕྱུགས་འཁོར་འབངས་ཀུན་ཀྱང་བདེ་ཞིང་སྐྱིད། ། ཞི་
རྒྱས་དབང་དྲག་གང་བསམ་ལེགས་འགྲུབ་མཛོད། །
ཕྱག་གསུམ་འཚལ་ཏེ། ། བཙུན་པ་དགོངས་སུ་གསོལ། བདག་ཤཱཀྱའི་
དགེ་སློང་ཆེ་གེ་མོ་ཞེས་བགྱི་བའི་ཆོས་གོས་བགྱི་ལེགས་པར་རུང་བ་སྤྱད་པར་
འོས་པ་འདི་ཆོས་གོས་རྣམ་སྦྱར་རམ་བླ་གོས་སམ་མཐིང་གོས་སོགས་སུ་བྱིན་
གྱིས་ བརླབས་ པ་ལས། དེ་ལྟ་ བུས་ན་དངོས་པོ་འདི་སླར་དབྱུང་བར་
བགྱིའོ། ། ལན་གསུམ། ཐབས་ཡིན་ནོ། ། ཡུལ་གྱིས་ ལེགས་སོ། ། བཙུན་
པ་དགོངས་སུ་གསོལ། བདག་ཤཱཀྱའི་དགེ་སློང་མིང་འདི་ཞེས་བགྱི་བའི་
ཆོས་གོས་བགྱི་ལེགས་པར་རུང་བ་སྤྱད་པར་འོས་པ་འདི་ཆོས་གོས་མཐིང་
གོས་སུ་བྱིན་གྱིས་བརླབ་པོ། ། ལན་གསུམ། ཐབས་ལེགས་བྱ། བསོད་
ནམས་འདི་ཡིས་ཐམས་ཅད་ X X X། སྨོན་ལམ། །
ཞེས་པ་འདི་ཡང་སློབ་བུ་སངས་རྒྱས་ཡེ་ཤེས་ཀྱི་ངོར་ངག་དབང་སྐལ་ལྡན་རྒྱུ་
མཚོས་སྦྱར་བའོ། །
o2



ཧཱུྃ། རྣམ་དག་འོད་གསལ་འགྱུར་མེད་བདེ་ཆེན་ གར། ། སྨན་
བཙུན་ཚེ་རིང་མཆེད་ལྔ་འཁོར་དང་བཅས། ། དམ་རྫས་མཆོད་སྤྲིན་རྒྱ་
མཚོ་འདི་བཞེས་ལ། ། བསམ་དོན་ཆོས་བཞིན་འགྲུབ་པའི་འཕྲིན་ལས་
མཛོད། །
གཙང་སྤྲུལ་གྱི་བཀའ་མ་བཅག་ཙམ་མིང་རྒེ་སྐལ་ལྡན་ནས་ཅོལ་གཏམ། །
93



མགུར་གླུའི་སྐོར།
ཚོགས་མགུར་ཚོར་བ་ཀུན་གྲོལ་བཞུགས་སོ། །
ན་མ་ཤཱི་ཀ་ལ་ཙཀྲ་ཡ། ཨེ་མ་དབེན་གནས་དག་པ་མཁའ་སྤྱོད་ཀྱི་
ཞིང་ན། ། ཆོས་སྟོན་ཚོགས་འཁོར་ཀུན་བཟང་མཆོད་སྤྲིན་དུ་བཤམས་
ཏེ། ། རྣལ་འབྱོར་ཕོ་མོ་རྡོ་རྗེ་སྤུན་གྲོགས་ཀུན་འདུས་ནས། ། ཚེ་གཅིག་
སངས་རྒྱས་ ཐོབ་ པའི་དངོས་གྲུབ་ ཅིག་ཞུའོ། ། ཨ་ ལ་ ལ་ ཧོ། ། ཆོས་
དབྱིངས་དག་པ་མཁའ་སྤྱོད་རབ་འབྱམས་ཀྱི་ཞིང་ཁམས། ། བླ་མ་ཡི་དམ་
སངས་རྒྱས་བྱང་སེམས་རྣམས་བྱོན་ཏེ། ། ཚོགས་མཆོད་བདུད་རྩིའི་རྒྱ་མཚོ་
ཆེན་པོ་ཡིས་མཉེས་ནས། ། བྱིན་རླབས་དངོས་གྲུབ་ཆུ་རྒྱུན་ཆད་མེད་ཅིག་
ཞུའོ། ། ཨ་ལ་ལ་ཧོ། ། གནས་ཆེན་ཉེར་བཞི་ཡུལ་ཆེན་སོ་བཞི་ཡི་ཞིང་
ན། ། གནས་གསུམ་དཔའ་བོ་མཁའ་འགྲོ་བུང་བ་ལྟར་འདུས་ནས། །
ཆགས་མེད་ཞེན་མེད་ཚོགས་ རྫས་བདུད་རྩི་ལ་རོལ་ཞིང༌། ། ཚེ་གཅིག་
སངས་རྒྱས་དངོས་གྲུབ་ཐོབ་པ་དེ་ངོ་མཚར། ། ཨ་ལ་ལ་ཧོ། ། རང་ལུས་
རྒྱལ་བའི་དཀྱིལ་འཁོར་ རྩ་ ཐིག་རླུང་གསུམ་ གྱི་དྭངས་མ། ། རྣམ་ཀུན་
མཆོག་ལྡན་ཐིག་ལེ་ཐིག་ཕྲན་གྱི་དབུས་ན། ། མ་བསྒོམས་སྐུ་དང་ཞིང་
ཁམས་རང་བྱུང་དུ་ཤར་ནས། ། བདེ་གཤེགས་སྙིང་བོའི་རང་ཞལ་མངོན་
སུམ་དུ་མཐོང་ངོ། ། ཨ་ལ་ལ་ཧོ། ། རིགས་དྲུག་འཁོར་བར་ཞེན་པའི་ཕ་མ་
ཀུན་མཐོང་ནས། ། ངེས་འབྱུང་ ལྷག་ བསམ་རྣམ་དག་སྙིང་རྗེ་ཡི་ངང་
ནས། ། བྱང་ཆུབ་ལམ་ལ་དཀའ་ཚེགས་མེད་པ་རུ་ཁྲིད་དེ། ། ཐར་བ་བླ་
མེད་ཐོབ་པ་སངས་རྒྱས་ཀྱི་བཀའ་དྲིན། ། ཨ་ལ་ལ་ཧོ། ། བྱང་ཕྱོགས་ཀ་ལ་
94



པའི་ཞིང་ནས་བསྟན་པ་ཕྱི་དར་གྱི་དུས་སུ། ། ས་སྟེང་སེམས་ཅན་ཐམས་
ཅད་རྫུ་འཕྲུལ་གྱིས་བཏུལ་ཏེ། ། སྐུ་བཞིའི་དབང་ཕྱུག་དུས་ཀྱི་འཁོར་ལོ་རུ་
འགྲུབ་ནས། ། གདོད་མ་ཆོས་སྐུའི་གཏན་སྲིད་ད་ལྟ་ནས་ཟིན་བྱུང་། ། ཨ་
ལ་ལ་ཧོ། ། དེ་ལྟར་ཆོས་སྟོན་ཚོགས་འཁོར་མཆོད་སྤྲིན་གྱི་གླུ་དབྱངས། །
བྱང་ཕྱོགས་ཤམྦྷ་ལའི་ཆོས་རྒྱལ་རིགས་ལྡན་རྣམས་མཉེས་ཏེ། ། མཉམ་
བཞག་རྗེས་ཐོབ་མེད་པ་ཆོས་དབྱིངས་ཀྱི་ངང་ནས། ། བདེ་གཤེགས་སྙིང་
བོའི་རང་ཞལ་མངོན་སུམ་དུ་མཐོང་ངོ། ། ཨ་ལ་ལ་ཧོ། ། ཞེས་རབ་བྱུང་བཅུ་
བདུན་པའི་ནང་ཚན་ས་ཕོ་སྟག་གི་ལོ་ཧོར་ཟླ་བཅུ་གཉིས་པའི་ཚེས་གསུམ་ལ་མིང་རྒེ་
སྐལ་ལྡན་ནས་བྲིས། ཡི་གེ་པ་ནི་ལྷ་སྤྲུལ་མཁའ་ཁྱབ་དཔལ་གྱིས་བྱས། །
ཨེ་མ་ལྷུན་གྲུབ་ཆོས་ཀུན་རང་སྣང་གི་མཁའ་ལ། ། འོད་གསལ་ལྷུན་
གྲུབ་མཚན་ལྡན་ཡིད་བཞིན་གྱི་ནོར་བུ། ། ངག་དབང་རྡོ་རྗེ་བཟང་བོ་འགྲོ་
ཀུན་གྱི་ཕ་མ། ། ད་ལྟ་ཞལ་གྱི་དཀྱིལ་འཁོར་འོད་སྟོང་དེ་སྟོན་ཤོག ། ལས་
ཉོན་འཁྲུལ་བ་བཙན་པོས་དབང་མེད་དུ་ཁྱེར་ནས། ། རིགས་དྲུག་འཁོར་
བའི་གཅོང་རོང་ཡ་ང་བའི་གནས་སུ། ། སྐྱེ་ཤིའི་འཕྲེང་བ་གྲངས་མེད་ཁ་
བརྒྱུད་ནས་ འདུ་ན། ། སྐྱབས་ མཆོག་ རྩ་ བའི་ བླ་ མའི་ ཞལ་ རས་ ཀྱིས་
གཟིགས་ཤིག ། ཁེ་ གྲག་མངོན་པར་མཐོ་བ་རང་རང་གི་ཡུལ་ལ། །
འཇིག་རྟེན་འཁོར་བའི་བྱ་བྱེད་བདེ་སྐྱིད་ལ་སྤྱོད་ཚེ། ། རྐྱེན་ངན་བར་ཆད་
སྤྲིན་ནག་གློ་བུར་དུ་བྱུང་ནས། ། དབང་མེད་བྱེའུ་ཆུང་ཁྲ་སྡེར་རྣོན་པོ་ཡིས་
བཟུང་བཞིན། ། ཡ་ངའི་གནས་སུ་སྡུག་བསྔལ་སྣ་ཚོགས་ཀྱི་སྐྱོ་གྲོགས། །
ཕ་མ་ཉེ་མཛའ་མེད་པ་རླན་སྐྱེས་ཀྱི་འབུ་སྲིན། ། ཅི་བྱ་འདི་བྱ་མེད་པ་དུད་
འགྲོ་ལས་ལྷག་པའི། ། སྡུག་བསྔལ་འདྲ་མིན་ཤར་བ་མི་རྟག་པའི་རང་
མཚན། ། འདུ་ཕུང་རྣམ་ཤེས་སྐད་ཅིག་ཡིད་ཙམ་ལ་མི་དལ། ། གང་བྱུང་
95



གང་སོང་གང་འདུག་རང་གིས་ཀྱང་མ་ཤེས། ། ལེ་ལོ་ཡེང་མ་ཡུལ་གྱི་འདོད་
ཡོན་ལ་ཞེན་ནས། ། ཕུང་ཁམས་མི་རྟགས་ སྡོང་རྒན་རུལ་ བ་ལྟར་ཟད་
སོང་། ། ལྤགས་མདོག་དཀར་ཞིང་ཤ་རྒྱས་ཁྲག་རྒྱས་ཀྱི་བཞིན་རས། །
ཨུཏྤལ་ལྟ་བུའི་དྲི་བཟང་སྦྲང་མ་རྣམས་འཁོར་ཀྱང་། ། རྒས་པའི་ཡུལ་ལ་
སླེབས་ཚེ་གཡག་སྔོ་བའི་ཀོ་པ། ། རང་གི་རང་ལ་ཡིད་དུ་མི་དགའ་བར་
གདའ་འོ། ། བུ་མོ་འཇོ་སྒེག་སྤང་ལྗོངས་མེ་ཏོག་གི་འཕྲེང་བ། ། མཉེན་
ལྕགས་ལྡེམ་འགྲོའི་ཚུལ་གྱི་སྐྱེ་དགུ་ཡི་ཡིད་འགུགས། ། ནམ་ཞིག་མི་རྟག་ཤ་
ལྤགས་ཕ་ཝང་ལྟར་གྱུར་ནས། ། ཡིད་ལ་མ་ཚད་མཐོང་ན་མི་དགའ་བར་
འདུག་གོ ། སྡེ་ཆེན་དཔོན་གྱི་རྒྱལ་བོ་འབྲུག་སྒྲ་ལྟར་ལྡིར་ནས། ། མངའ་
འོག་མི་རྣམས་མཐོང་ཚེ་བྱིའུ་ཆུང་ལས་ཉམས་དམའ། ། འདི་ཡང་མི་རྟག་
ཤར་གྱི་ཉི་ཟླ་ལྟར་ནུབ་འགྲོ། ། ཡུན་ལས་མི་སྡོད་ཉིན་རེ་ཉིན་རེ་ལས་
བརྗེའོ། ། ནང་སེམས་ངལ་ཆེ་བ་ཕྱུགས་སྐྱོང་གི་བདག་པོ། ། ཟག་བཅས་
འཁོར་བའི་ལོངས་སྤྱོད་དཔེ་མེད་རེ་ཡོད་ཀྱང་། ། འདི་ཡང་མི་རྟག་དབྱར་
གྱི་ཤིང་ལོ་ལྟར་འགྱུར་ནས། ། གར་ཁྱེར་གང་ཡོད་མ་ཤེས་སྟོང་བ་རུ་སོང་
ངོ༌། ། ལྷ་རྫས་དར་དམར་གྱོན་པའི་བཙུན་ཆུང་དེ་གསུང་སྙན། ། དགོན་
ཆེན་མཁན་སློབ་གྲལ་ནས་བཞད་སྐད་དུ་འདུག་པ། ། འདི་ཡང་མི་རྟག་མི་
མེད་གྲོང་སྟོང་གི་ཁྱི་རྒན། ། གར་གནས་གང་ལ་སོང་ཡང་བདག་པོ་ནི་མེད་
དོ། ། གཞོན་ཀྱང་མི་རྟག་དབྱར་གྱི་མེ་ཏོག་གི་རང་བཞིན། ། ཕྱུག་པོ་མི་
རྟག་ཆར་རྒྱས་ཤིང་ལོ་དང་འདྲ་བ། ། མཐོན་པོ་མི་རྟག་རི་ཁའི་ཉི་ཟླ་ལྟར་
འདུག་གོ ། ཕྱི་རོལ་ཡུལ་ཀྱང་མི་རྟག་འགྱུར་ལྡོག་གི་རང་བཞིན། ། ནང་
བཅུད་སེམས་ཅན་མི་རྟག་སྐྱེ་འཆི་ལ་ལྟོས་དང་། ། རང་ལུས་མི་རྟག་ནམ་
ཞིག་འདུ་ཕུང་དང་བྲལ་ནས། ། གཤིན་ཡུལ་འཕྲེང་ལམ་དོག་མོ་གཅིག་པུ་
ལ་འགྲོ་ཚེ། ། སྐྱབས་དང་སྐྱེལ་མ་དཔའ་གདེང་བྲོད་ཚད་རེ་མེད་ན། །
96



བཟོད་དཀའི་སྡུག་བསྔལ་བཟོད་བསྲན་མེད་པ་འདི་སེམས་ན། ། མྱུར་བ་
མྱུར་དུ་དམ་པའི་ལྷ་ཆོས་ལ་རེམས་ཤིག ། རྟག་བརྟན་འགྱུར་མེད་དོན་
དམ་རང་བྱུང་གི་ཁམས་ན། ། ཐིག་ལེ་ཐིག་ཕྲན་སྐར་ལྟར་སྒྱུ་འཕྲུལ་གྱི་ལྷ་
ཚོགས། ། འབྱམས་ཀླས་འཕྲོ་བ་རྩ་རླུང་ཐིག་ལེ་ཡི་ཆ་ཤས། ། ཕྱམ་གཅིག་
གདོད་མའི་སངས་རྒྱས་ས་མཆོག་ལ་གྲོལ་ཤོག ། ཞེས་བརྩེ་གྲོགས་ཀུན་དགའི་
ངོ་མ་ལྡོག་ཙམ་ལ་གཙང་ཆེན་གྲལ་མཐར་སྡོད་པ་སྐལ་ལྡན་ནས་བྲིས། །
རང་སྣང་སྟོང་གཟུགས་རྣམ་ཀུན་མཆོག་ལྡན་གྱི་དབུས་ན། ། སྐུ་
དང་ཞིང་ཁམས་རབས་འབྱམས་འབྲལ་མེད་དུ་འགྲོགས་ནས། ། རྫོགས་
པའི་སངས་ རྒྱས་ རང་ཞལ་མ་བསྒོམ་དུ་མཐོང་བྱུང༌། ། འདི་འདྲའི་ངོ་
མཚར་ལྟད་མོ་རང་རྒྱུད་ལས་བྱུང་ངོ༌། ། ཇོ་མོ་གླུ་མ་སོགས་ལ་མིང་སྐལ་ནས་
རང་ལོ་གྱ་གཅིག་སྟེང་གང་ཤར་དུ་བྲིས་པའོ། །
དབྱིངས་རིག་དབྱེར་མེད་ངང་ནས་འབྲུག་ལྷ་གྲགས། ། གློ་བུར་ས་
ཐེའུ་རྣམ་རྟོག་ཐོག་མདས་བསད། ། ཐམས་ཅད་གཞི་དབྱིངས་ཆེན་པོའི་
ཆོས་སྐུའི་ངང་། ། བདེ་གཤེགས་སྙིང་བོའི་རང་ཞལ་འདི་ནས་མངོན། །
ཨ་ཧ་ཧ། འགོ་ལོག་ཇོ་འབྲུག་ལ་མིང་སྐལ་གྱ་གཅིག་སྟེང་གསུངས། །
92



བསྟོད་པ་དང་གསོལ་
འདེབས་ཀྱི་སྐོར།
ཆོས་དབྱིངས་གདོད་ནས་སྐྱེ་འགག་མེད་པ་ལ། ། ལོངས་སྐུ་རྒྱུ་
འཕྲུལ་དྲ་བའི་དཀྱིར་འཁོར་མཛེས། ། གང་འདུལ་སྤྲུལ་བ་རབ་འབྱམས་
འགྱེད་པའི་གཞི། ། སྐུ་གསུམ་དབྱེར་མེད་རྡོ་རྗེ་བཟང་བོར་འདུད། ། སྐལ་
ལྡན་གྱིས་བྲིས། །
ན་མོ་གུ་རུ། ཆོས་དབྱིངས་གདོད་མའི་གཞི་དབྱིངས་སྟོང་བ། །
འཁོར་འདས་ཡོངས་ཁྱབ་ཆེན་པོ་དེ་ལ། ། བསམ་བརྗོད་དཔེ་དང་སྣང་
ཡུལ་ལས་འདས། ། དོན་དམ་ཆོས་སྐུའི་དབྱིངས་ནས་བཞེངས་པའི། །
ཀུན་དགའ་ངག་དཔལ་རྒྱ་མཚོ་མཁྱེན་ནོ། ། ལས་ཉོན་བག་ཆགས་བཙན་
པོས་དེད་པས། ། མགོན་སྐྱབས་དཔུང་གཉེན་མེད་པ་བདག་སོགས། །
འདི་ཕྱི་ཀུན་ཏུ་ཐུགས་རྗེས་གཟིགས་ཤིག ། ཕྱི་ནང་སྟོང་པའི་ངང་ལས་
ཤར་བའི། ། སྣ་ཚོགས་སྟོང་གཟུགས་རབ་འབྱམས་སྣང་བ། ། ཞི་ཁྲོའི་ལྷ་
ཚོགས་མཁའ་དབྱིངས་ གང་ བ། ། འདུ་འབྲལ་ མེད་པ་ལོངས་སྐུའི་བླ་
མ། ། ཀུན་དགའ་ངག་དཔལ་རྒྱ་མཚོ་མཁྱེན་ནོ། ། དག་དང་མ་དག་ཞིང་
ནས་སྤྲུལ་བ། ། གང་འདུལ་མོས་ངོར་མཛད་འཕྲིན་སྟོན་པའི། ། གདུལ་
བྱའི་ཁམས་དང་མཚུངས་པའི་དེད་དཔོན། ། ངེས་མེད་ཕྱོགས་མཚམས་
ཀུན་ཁྱབ་སྲུལ་སྐུ། ། ཀུན་དགའ་ངག་དཔལ་རྒྱ་མཚོ་མཁྱེན་ནོ། ། ཁྱེད་
ཐུགས་དགོངས་པ་མ་བཅོས་ལྷུན་གྲུབ། ། གཉུག་ཁམས་དངས་མ་སྐྱེ་འཆི་
མེད་པ། ། བསམ་བརྗོད་ཡུལ་ལས་འདས་པའི་ངང་རུ། ། བདག་དང་
98



དབྱེར་མེད་འདྲེས་པར་ཤོག་ཅིག ། ཅེས་སྐལ་ལྡན་ནས་བྲིས། །
ཆོས་ཀུན་མཁྱེན་པའི་དབང་ཕྱུག་འཇམ་པའི་དབྱངས། ། འགྲོ་ལ་
མི་འཇིགས་ སྦྱིན་ མཛད་ཏཱ་རེ་མ། ། ཟབ་རྒྱས་གདམས་ངག་སྟོན་པའི་
དཔལ་མངའ་བ། ། རྣམ་གསུམ་དབྱེར་མེད་རྗེ་ལ་གསོལ་བ་འདེབས། །
ཨོཾ་ཨཱ མཉྫ་ཤཱི་ཨཱརྱ་ཏཱ་རེ་ཝཀྐིམ་ཤྲཱི་བྷ་དྲ་སརྦ་སིདྷི་ཧཱུྃ། རང་དོན་ཆོས་སྐུ་
རང་ངོར་ཡེ་སངས་རྒྱས། ། གཞན་དོན་གཟུགས་སྐུ་འཁོར་འདས་ཡོངས་ལ་
ཁྱབ། ། མཁའ་མཉམ་འགྲོ་བ་ཀུན་གྱི་སྐྱབས་གཅིག་པུ། ། ཀུན་དགའ་
ངག་དཔལ་རྒྱ་མཚོར་གསོལ་བ་འདེབས། ། རིག་དགའི་མོས་པ་ལྟར་སྐལ་ལྡན་
གྱིས་བྲིས། །
རྒྱལ་ཀུན་ཆོས་དབྱིངས་ཡེ་ཤེས་རང་མདངས་ལས། ། སྤྲུལ་བའི་
བཤེས་གཉེན་རིག་འཛིན་རྡོ་རྗེའི་སྐུ། ། ཁམས་གསུམ་འགྲོ་བ་འདྲེན་པའི་
ཚོགས་རྣམས་ལ། ། མི་ཕྱེད་སྙིང་ནས་གུས་པས་གསོལ་བ་འདེབས། ། སྐལ་
ལྡན་ནས་མགོན་པོ་རྟེན་མི་འཁྲོ་བའི་ཆེད་དུ་ནེ་ཙོའི་སྐད་ལྟར་བྲིས། །
ཀུན་ཁྱབ་ཆོས་སྐུའི་བླ་མ་སྟོང་བའི་དབྱིངས། ། ལྷུན་གྲུབ་ལོངས་
སྐུའི་བླ་ མ་ འོད་ ཐིག་ ཀློང་། ། གང་ འདུལ་ སྤྲུལ་ སྐུའི་བླ་ མ་ འགྲོ་ དྲུག་
སྐྱོང་། ། སྐུ་གསུམ་ཀུན་འདུས་བླ་མར་གསོལ་བ་འདེབས། །རྔ་ཡུལ་སངས་
རྒྱས་བཟང་པོ་དང་དར་སྐུ་མཁས་བློ་གྲོས་ཟུང་ལ་གཙང་སྐལ་ལྡན་རང་ལོ་དོན་བཞིའི་
སྟེང་དུ་བྲིས། །
དུས་གསུམ་སངས་རྒྱས་ཀུན་གྱི་རྗེས་བཟུང་ནས། ། བློ་རྩེ་དཀར་
པོའི་ཕྱོགས་ལ་དྲན་པས་བསྐྱང་། ། རང་གཞན་འཁོར་མུན་འདམ་ལས་
ཐར་མཛད་པ། ། དཔལ་ལྡན་བླ་མ་རྗེ་ལ་གསོལ་བ་འདེབས། ། དར་སྐུ་
མཁས་བློ་གྲོས་ལ་མིང་སྐལ་ནས་བྲིས། །
རབ་ འབྱམས་ རྒྱལ་ བའི་ ཐུགས་ རྗེ་ གཅིག་ བསྡུས་ པ། ། ཆོས་ཀྱི་
99



མཛོད་འཛིན་རྣལ་འབྱོར་ཡན་ལག་དྲུག ། ཚེ་གཅིག་སངས་རྒྱས་ལམ་ལ་
འགོད་པའི་གཉེན། ། དཔལ་ལྡན་བླ་མ་རྗེ་ལ་གསོལ་བ་འདེབས། །བྱ་
ཡུར་བླ་མ་དགོངས་དབྱིངས་རིག་པ་དབྱེར་མེད་སྐབས། སྐལ་ལྡན་ནས་རང་ལོ་བརྒྱད་
ཅུའི་སྟེང་ལ་བྲིས། །
ངག་གི་དབང་ཕྱུག་རབ་འབྱམས་རྒྱལ་བའི་ཐུགས། ། ཀུན་རྫོབ་
བློས་བཅས་དྲི་མ་ཡེ་ནས་དག ། རྣམ་ཀུན་མཆོག་ལྡན་དུས་ཀྱི་འཁོར་ལོ་
དངོས། ། དཔལ་ལྡན་བླ་མ་རྗེ་ལ་གསོལ་བ་འདེབས། ། མུ་ར་སྨིན་གྲོལ་དང་
རིག་དཔལ་གཉིས་ལ་མིང་རྒེ་སྐལ་ལྡན་ནས་རང་ལོ་དོན་བཞིའི་སྟེང་དུ་བྲིས། །
ཆོས་ཀུན་རྣམ་དག་དྲི་བྲལ་དངས་བའི་དབྱིངས། ། རྒྱུ་འཕྲུལ་དྲ་བ་
དཔལ་ལྡན་དུས་འཁོར་ལོ། ། རྣམ་འཕྲུལ་འགྲོ་མགོན་བླ་མའི་ཚུལ་འཛིན་
པ། ། ཀུན་དགའ་ཐུགས་རྗེ་དཔལ་ལ་གསོལ་བ་འདེབས། ། ཞེས་པ་འདི་
ཡང་མང་རྐེ་སྐལ་ལྡན་ནས་རང་ལོ་བརྒྱད་ཅུའི་སྟེང་དུ་བསྲེ་དགོན་ཀུན་དགའ་སྙིང་བོ་
ལ་མཁོ་ཕྱིར་བྲིས། །
དྲི་བྲལ་འཕོ་འགྱུར་མེད་པ་རྡོ་རྗེའི་སྐུ། ། གཞོམ་མེད་དབྱངས་ལྡན་
ཡན་ལག་དྲུག་ཅུའི་གསུང་། ། འགྲོ་དྲུག་དམིགས་མེད་རྗེས་བཟུང་བླ་མའི་
ཐུགས། ། ངག་དབང་སྐལ་ལྡན་རྒྱ་མཚོར་གསོལ་བ་འདེབས། ། འདི་ཕྱི་
བར་དོ་ཚེ་རབས་ཐམས་ཅད་དུ། ། སྐད་ཅིག་ཙམ་ཡང་འབྲལ་མེད་ལེགས་
འགྲོགས་ནས། ། རྡོ་རྗེ་རྣལ་འབྱོར་ཡན་ལག་དྲུག་བསྒོམས་ཏེ། ། རང་
གནས་བདེ་གཤེགས་སྙིང་བོ་མངོན་གྱུར་ཅིག ། རང་སློབ་དམ་པ་ངག་དབང་
འོད་རྒྱུམ་ལ་རང་ལོ་བརྒྱད་ཅུའི་སྟེང་དུ་བྲིས། །
རང་ལ་སངས་རྒྱས་ལས་ལྷག་བཀའ་དྲིན་ཅན། ། ཐར་ལམ་མཛད་
པ་བྱམས་དང་སྙིང་རྗེས་སྐྱོང་། ། ཡན་ལག་དྲུག་གི་ལམ་ལ་ལེགས་འགོད་
པ། ། མཚུངས་མེད་སྐལ་ལྡན་ཉིད་ལ་གསོལ་བ་འདེབས། ། བཤད་སྒྲུབ་རྒྱ་
མཚོ་ལ་སྐལ་ལྡན་ནས་བྲིས། །
100



རང་རིག་རང་གསལ་ཆོས་དབྱིངས་དག་པ་ལ། ། གང་ལ་གང་
འདུལ་གདུལ་བྱའི་ཁམས་དབང་བཞིན། ། མཛད་པ་ལྷུན་གྲུབ་སྐལ་ལྡན་སྐྱེ་
དགུའི་མགོན། ། དཔལ་ལྡན་བླ་མ་ཉིད་ལ་གསོལ་བ་འདེབས། ། སློབ་བུ་
ཆོས་བསམ་ལ་སྐལ་ལྡན་ནས་བྲིས། །
བྱམས་དང་སྙིང་རྗེ་སྟོང་ཉིད་ལྟ་བ་ཡི། ། ལྷག་བློ་ཟེགས་མས་གཞན་
ཕན་སྤྲོ་བ་བསྐྱེད། ། དབུལ་ཕོངས་སེམས་ཅན་རྣམས་ལ་བརྩེ་བ་ཅན། །
མིང་གི་བླ་མ་ཉིད་ལ་གསོལ་བ་འདེབས། ། བསེ་དགོན་བསྟན་འཛིན་དང་
སངས་རྒྱས་བཟང་བོ་གཉིས་ཀྱི་ངོ་མ་ལྡོག་ཙམ་དུ་མང་ཆེ་སྐལ་ལྡན་ནས་རང་ལོ་དོན་
བཞིའི་སྟེང་དུ་བྲིས། །
ཆོས་དབྱིངས་མཁའ་ལྟར་དག་པ་བླ་མའི་ཐུགས། ། འགག་མེད་
བརྗོད་བྲལ་དབྱངས་སྙན་བླ་མའི་གསུང་། ། རྣམ་ཀུན་མཆོག་ལྡན་གར་
བསྒྱུར་བླ་མའི་སྐུ། ། ངག་དབང་སྐལ་ལྡན་རྗེ་ལ་གསོལ་བ་འདེབས། །
རང་ཚ་སང་ཐར་ལ་མིང་སྐལ་རང་ལོ་བརྒྱད་ཅུའི་སྟེང་དུ་བྲིས། །
སྐྱབས་གནས་ཀུན་འདུས་རྩ་བའི་བླ་མ་དང་། ། དབྱེར་མེད་དུས་ཀྱི་
འཁོར་ལོའི་ ལྷ་ ཚོགས་ ལ། ། སྒོ་ གསུམ་ གུས་ པ་ ཆེན་ པོས་ གསོལ་ བ་
འདེབས། ། མཆོག་ཐུན་དངོས་གྲུབ་ད་ལྟ་ཉིད་དུ་སྩོལ། ། རིས་མེད་དོན་
དམ་དཔལ་ལ་སྐལ་ལྡན་ནས་བྲིས། །
རང་སྣང་ཟང་མདོག་དཔལ་གྱི་རི་བོ་ན། ། ཨུ་རྒྱན་གུ་རུ་པདྨ་འབྱུང་
གནས་དང་། ། དཔའ་བོ་མཁའ་འགྲོ་རྒྱ་མཚོའི་ཚོགས་བཅས་ལ། ། ཡིད་
གཉིས་ཐེ་ཚོམ་མེད་པར་གསོལ་བ་འདེབས། ། ཕྱི་ནང་གསང་བའི་བར་
ཆད་ཀུན་ཞི་ནས། ། དྲི་བྲལ་གདོད་མ་ཆོས་སྐུའི་མཁའ་དབྱིངས་སུ། ། སྐྱེ་
འགག་གནས་གསུམ་འཕོ་འགྱུར་མེད་པའི་ཀློང་། ། རང་སྣང་ཆོས་སྐུའི་
རྒྱལ་ས་ཟིན་གྱུར་ཅིག ། དོན་དམ་དཔལ་ལ་སྐལ་ལྡན་ནས་བྲིས། །
ན་མོ་སྐྱབས་གནས་ཀུན་འདུས་རྩ་བའི་བླ་མ་ལ། ། སྙིང་ཁུང་རུས་
101



པའི་གཏིང་ནས་གསོལ་བ་འདེབས། ཚེ་ཆོས་མཐར་ཕྱིན་ བར་ཆད་མི་
འབྱུང་ཞིང་། ། རྫོགས་པའི་སངས་རྒྱས་ས་ལ་ཕྱིན་པར་མཛོད། ། འདི་ཡང་
མིང་སྐལ་ནས་སོ། །
102



བསང་མཆོད་ཀྱི་སྐོར།
རཾ ཡཾ ཁཾ ཨོཾ་ཨཱ་ཧཱུཾ། རང་བཞིན་དག་པའི་དབྱིངས་ནས་སྒྱུ་མའི་
རྣམ་འཕྲུལ་དུ་ཤར་བའི་ཟུང་འཇུག་ཡེ་ཤེས་ལས་གྲུབ་པའི་བསང་མཆོད་
འདོད་དགུའི་སྤྲིན་དཔུང་འཁྲིགས་པའི་མཆོད་སྤྲིན་རྒྱ་མཚོ་ཆེན་པོ་འདི།
ཆོས་སྐུ་རྡོ་རྗེ་འཆང་ཆེན། ལོངས་སྐུ་དུས་ཀྱི་འཁོར་ལོ། སྤྲུལ་སྐུ་ཤཱཀྱ་ཐུབ་
པ་ལ་སོགས་པའི་རྩ་རྒྱུད་ཀྱི་དཔལ་ལྡན་བླ་མ་དམ་པ་རྣམས་ཀྱི་བསང་སྐལ་
ཡིན། དང་པོའི་སངས་རྒྱས་གཉིས་མེད་དུས་ཀྱི་འཁོར་ལོ། སྐུ་གསང་བ་
འདུས་པ། གསུང་མ་ཧཱ་མ་ཡ། ཐུགས་དགྱེས་མཛད་རྡོ་རྗེ། ཡོན་ཏན་
འཁོར་ལོ་སྡོམ་པ། འཕྲིན་ལས་རྡོ་རྗེ་འཇིགས་བྱེད་ལ་སོགས་པ་ཡི་དམ་རྒྱུད་
སྡེ་བཞི་ཡི་དཀྱིལ་འཁོར་གྱི་ལྷ་ཚོགས་རྣམས་ཀྱི་བསང་སྐལ་ཡིན། རྣམ་
འདྲེན་བཞི་བ་མཉམ་མེད་ཤཱཀྱའི་རྒྱལ་བོ་ལ་སོགས་པ་དུས་གསུམ་གྱི་སངས་
རྒྱས་བཅོམ་ལྡན་འདས་རྣམས་ཀྱི་བསང་སྐལ་ཡིན། ཕན་བདེ་མ་ལུས་པའི་
འབྱུང་གནས་ལུང་དང་རྟོགས་པས་བསྡུས་པའི་དམ་པའི་ཆོས་རྣམས་ཀྱི་
བསང་X། ས་བཅུ་ལ་གནས་པའི་རྒྱལ་སྲས་བྱང་སེམས་རྣམས་དང་ཉན་
ཐོས་དགྲ་བཅོམ་ལ་སོགས་པ་ཐེག་པ་གསུམ་ལ་གནས་པའི་འཕགས་པའི་
དགེ་འདུན་རྣམས་ཀྱི་x། ཨེ་ཁྱད་པར་དུ་མཐུ་རྩལ་མྱུར་ཞིང་། རྫུ་འཕྲུལ་
ཆེ་བ། འབོད་ན་འོང་ཞིང་། བསྐུལ་ན་སྒྲོལ་བ། བསྟན་དགྲའི་སྲོག་གི་
གཤེད་མ། སངས་རྒྱས་སྟོང་གི་བསྟན་སྲུང་། ཡང་དགོས་རྒྱལ་བ་གཉིས་པ་
ཀུན་མཁྱེན་ཇོ་ནང་པའི་ངེས་དོན་སྒྲུབ་རྒྱུད་ཀྱི་སྲུང་མ། དཔལ་ལྡན་གུར་གྱི་
མགོན་པོ། ཡུམ་ཆེན་ཨེ་ཀ་ཙ་ཏི། དཔལ་ལྡན་ལྷ་མོ་ནག་མོ། དམ་ཅན་
103



གནོད་སྦྱིན་ཡབ་ཡུམ། ལས་མཁན་པུ་ཊ་མིང་སྲིང་། དམག་དཔོན་རུ་
འདྲེན་སྡེ་བཞི། བྱ་ནག ཁྱི་ནག ལྕགས་སྤྱང་། མི་ནག ནམ་མཁའ་
ལྡིང་ལ་སོགས་པ་སྤྲུལ་པ་གྲངས་མེད་པའི་ཞལ་དུ་བསང་སྐལ་དམ་པ་ཡིན།
གཞན་ཡང་ལས་མགོན་ཟངས་གྲི་ཅན། མྱུར་མཛད་ཕྱག་དྲུག་པ། བདུད་
མགོན་དྲཀྐད་ནག་པོ། རྒྱལ་ཆེན་རྣམ་མང་ཐོས་སྲས། དཀོར་བདག་གི་
རྒྱལ་བོ་རྣམ་སྲས་མདུང་དམར་ཅན། དཔལ་མགོན་ཞལ་བཞི་པ། མཁའ་
འགྲོ་སྡེ་ལྔ། ཕྱོགས་སྐྱོང་ཆོས་རྒྱལ། ངེས་དོན་བསྟན་པའི་སྲུང་མ་སྨན་
བཙུན་ཚེ་རིང་མཆེད་ལྔ། ཇོ་མོ་ནགས་སྨན་རྒྱལ་མོ། ཆེ་བཙན་དགྲ་ལྷའི་
རྒྱལ་བོ། ཡུལ་བདག་འབྱུང་བོ་མཐུ་ཆེན། གྲོང་བདག་གཉུག་མར་གནས་
པ་ལ་སོགས་པ་འཁོར་སྤྲུལ་པ་ཡང་སྤྲུལ་དང་བཅས་པ་རྣམས་ཀྱི་བསང་ X །
རྒྱ་གར། རྒྱ་ནག ལི་ཡུལ། བལ་བོ་ལ་སོགས་པའི་རྟེན་དང་། བོད་
ཁམས་བསྟན་མ་བཅུ་གཉིས་ལ་སོགས་པའི་བསང་ x། རྒྱལ་བའི་མཚན་
འཛིན་ཀུན་མཁྱེན་དོལ་བོ་པའི་སྲུང་མ་ཁྱད་པར་ཅན་རྣམས་ཀྱི x། འཛམ་
ཐང་སྒར་ཁག་གསུམ་གྱི་བསྟེན་པའི་བསྲུང་མ་རྣམས་ཀྱི་བསང་ X། གཟའ་
རྒོད་ཁྱབ་འཇུག་ཆེན་པོ་གཟའ་དམག་བྱེ་བ་དུང་ཕྱིར་གཙོ་འཁོར་སྤྲུལ་པ་
ཡང་སྤྲུལ་དང་བཅས་པ་རྣམས་ཀྱི་བསང་སྐལ་དམ་པ་ཡིན། རྒྱལ་བའི་ལུང་
བསྟན་པའི་དཔལ་ལྡན་འཛམ་ཐང་གི་གནས་བདག་གནོད་སྦྱིན་ཛམ་བྷ་ལ་
འཁོར་དང་བཅས་པའི་བསང་ སྐལ་དམ་ པ་ ཡིན། འཛི་ སྟོད་འཛི་སྨད་
ཐམས་ཅད་ཀྱི་གཞི་བདག རི་བཙུན་མ། རི་བོ་ཀུན་དགའ། བ་རི་རྫ་སྐྱ།
ཁྲ་ཡི་ཤུ་རྡོ་སྐྱེད་གསུམ། འཛི་སྙིང་ཀོས་ལོས། བཙན་ལུང་ལཱ་ཐོད། སྟོང་
དཔོན་ནོར་བུ་དགྲ་འདུལ། ར་རྒྱས། བྲག་དཀར་ སེང་གེ། ལྷ་ བཟི།
བྲག་སྔོན། འབའ་ཡི་ ལྷ་ བཙན།： སེ་ལེ། དུང་ འཕྲི། ལྷ་ མོ་ རྒྱལ་ མོ།
བཙན་ཆེན་སེ་ཉག འགམ་གྱི་གནས་བདག་གཞི་བདག པིན་འབི་ལོས།
104



གཡུ་རྩེ་འབུམ། རྫོང་གི་ལྷ་རི་གཉན་རྩེ་ལ་སོགས་པ། འཛི་ཆུ་སྔོན་མོ་ལ་
ཞལ་གཟིགས་པའི་ས་བདག གཞི་བདག གནས་བདག དཀོར་བདག
གྲོང་བདག་རྣམས་ཀྱི་བསང་ X། མདོ་སྨད་ཀྱི་བདག་པོ་ཨ་མྱེ་རྨ་ཆེན་སྤོམ་
ར། རྨ་རིགས་སུམ་བརྒྱ་དྲུག་ཅུ། རྨ་འཁོར་སྟོང་དང་དགུ་བརྒྱ། ཤར་གྱི་
གཉན་པོ་གཡུ་རྩེ། རྫ་ཡི་གསེར་ཁྲབ་ལ་སོགས་པ་རྨ་ཆུ་ལ་ཞལ་ཕྱོགས་ཚད་
ཀྱི་གཞི་བདག་རྣམས་ཀྱི་བསང་སྐལ་དམ་པ་ཡིན།
འོ་ཆོས་སྐྱོང་སྲུང་མ་ཡུལ་ལྷ་གཞི་བདག་ཁྱེད་རྣམས་ལ་བསང་མཆོད་
ཕུལ་བའི་མཐུ་དང་ནུས་པ་ལས་བརྟེན་ནས་སངས་རྒྱས་ཀྱི་བསྟན་པ་དར་ཀ
སེམས་ཅན་ལ་བདེ་སྐྱིད་ཡོད་ཀ བདག་ཅག་རྣམས་ཀྱི་བསམ་དོན་ཆོས་
བཞིན་དུ་འགྲུབ་ཀ ཆོས་ལ་བར་ཆད་མེད་ཀ ཐེག་པ་ཐུན་མོང་གི་ལམ་
ནས་སྐྱབས་འགྲོ་སེམས་བསྐྱེད་སོགས་ཀྱི་དོན་ཇི་ལྟ་བ་བཞིན་དུ་འགྲུབ་ཀ
ཐུན་མིན་ནང་གི་སྔོན་འགྲོ་ནས་བཟུང་སྟེ་ཟབ་ལམ་སྦྱོར་བ་ཡན་ལག་དྲུག་གི་
ཉམས་དང་རྟོགས་པའི་འཆར་སྒོ་རང་རང་གི་ཐད་སོར་ལྟར་རྒྱུད་ལ་ནོར་
འཁྲུལ་མེད་པར་སྐྱེ་ཀ སྦྱིན་པའི་བདག་པོ་རྣམས་ཀྱི་བསོད་ནམས་དབྱར་
གྱི་རྩི་ཏོག་ལྟ་བུར་རྒྱས་ཀ འབྲེལ་ཐོགས་གསོན་གཤིན་ཐམས་ཅད་ཐར་བ་
དང་ཐམས་ཅད་མཁྱེན་པའི་གོ་འཕང་ཐོབ་ཀ མི་འདོད་པའི་མཚན་མ་
ངན་པ་ཐམས་ཅད་ཞི་ཀ དགོན་སྡེ་གྲྭ་ཚང་ཐམས་ཅད་རྒྱས་ཀ སྣང་སྲིད་
འཁོར་འདས་ཐམས་ཅད་དབང་དུ་འདུས་ཀ གློ་བུར་འཁྲུལ་རྟོག་གི་དགྲ་
བོ་ཐམས་ཅད་དབྱིངས་བདེ་ གཤེགས་ སྙིང་བོའི་ངང་ནས་ཚར་བཅད་དེ་
གདོད་མའི་རང་ཞལ་མཇལ་བར་གྱུར་ཅིག ཀིས་ཧས་ཧས། ཨ་ཁྱེད་རྣམ་
པ་ཚོས་དུས་གསུམ་ཀུན་ཏུ་གཡེལ་བ་མེད་པའི་སྡོང་གྲོགས་དང་འཕྲིན་ལས་
རྒྱ་ཆེན་པོ་འགྲུབ་པར་མཛད་དུ་གསོལ། །འཇམ་དབྱངས་འོད་ཟེར་གྱིས་ཁ་
བཤད་མ་ཤེས་ཚེ་བླ་མ་སྐལ་ལྡན་ནས་བྲིས། །
105



བསང་མཆོད་འདོད་དོན་མྱུར་འགྲུབ།
ཨོཾ་ཨཱ་ཧཱུཾ། ལན་གསུམ། རཾ་ཡཾ་ཁཾ། བསང་གཅིག་གཉིས་སོགས་
ནས་བཅུ་གསུམ་བར་དང་། ཨོཾ་ཨཱ་ཧཱུྃ། མཆོད། ལྷ་བླ་མ་ཡི་དམ་སངས་
རྒྱས་བྱང་ སེམས་ དཔའ་བོ་མཁའ་འགྲོ་ ཆོས་ སྐྱོང་སྲུང་མ་དང་ བཅས་ པ་
རྣམས་ཀྱིས་བསང་སྐལ་དམ་པ་ཡིན། ཁྱད་པར་སངས་རྒྱས་ཀྱི་བསྟན་པ་བུ་
བཞིན་དུ་སྲུང་བ་དཔལ་ ལྡན་ གུར་གྱི་མགོན་པོ་འཁོར་དང་བཅས་པའི་
བསང་X། རྒྱལ་ཆེན་རྣམ་མང་ཐོས་སྲས། གཏུམ་པོ་གཟི་ལྡན་དབང་ཕྱུག
ཆོས་བདག་མཁའ་འགྲོ་སྡེ་ལྔ། རྒྱལ་ཆེན་རྣམ་སྲས་མདུང་དམར། གཟའ་
རྒོད་ཁྱབ་འཇུག་ཆེན་པོ་ལ་སོགས་པ་རྣམས་ཀྱི་བསང་སྐལ་ X། ཁྱད་པར་
ཕྱག་རྒྱ་ཆེན་པོའི་སྲུང་མ་བསྟན་དགྲའི་སྲོག་གི་གཤེད་མ། ཆོས་མཛད་བུ་
བཞིན་སྐྱོང་མ། ལས་བཞི་མྱུར་དུ་སྒྲུབ་མ། བདེ་སྟོང་ཡེ་ཤེས་ཀྱི་ངོ་བོ། མ་
བཅོས་ཞིང་ལས་བསྒྲུབ་པའི་སྲུང་མ། མྱུར་མགྱོག་སྟོབས་རྩལ་ཆེ་བ་ཆོས་
དབྱིངས་ཡེ་ཤེས་ཆེན་པོ་མངོན་སུམ་དུ་རྟོགས་པར་བྱེད་མ། སྨན་བཙུན་ཇོ་
མོ་བཀྲ་ཤིས་ཚེ་རིང་མ་མཆེད་ལྔ་ཁྱེད་རྣམས་ཀྱི་ x། ཕ་མེས་བརྒྱུད་པའི་
རིང་ནས་བསྟེན་པའི་དཀར་ཕྱོགས་སྐྱོང་པའི་ཡུལ་ལྷ་གཞི་བདག་རྣམས་ཀྱི་
ཁྱེད་རྣམས་ཀྱིས་སངས་རྒྱས་ཀྱི་བསྟན་པ་སྲུངས། དཀོན་མཆོག་
གསུམ་གྱི་དབུ་འཕང་བསྟོད། ཁྱད་པར་སྦྱོར་བ་ཡན་ལག་དྲུག་གི་ཉམས་
དང་རྟོགས་པའི་འཆར་སྒོ་རྒྱ་ཆེན་པོ་སྩོལ། ཚེ་ལུས་འདི་ལ་མི་འདོད་པའི་
ཉེར་འཚེ་མཐའ་དག་ཞི་ནས་དགེ་ལེགས་བསམ་དོན་ཆོས་བཞིན་དུ་འགྲུབ་ཀ
ཕྱི་ནང་གསང་བའི་ཆོས་འགལ་གྱི་དགྲ་བོ་ཆེ་ཕྲ་ཐམས་ཅད་ཆོས་སྐྱོང་ཁྱེད་
106



རྣམས་ཀྱིས་མིང་གི་ལྷག་མ་ཙམ་དུ་མ་བཞག་པར་སྒྲོལ་ཅིག གང་བསམ་
ཐམས་ཅད་འབད་མེད་ཡིད་བཞིན་དུ་འགྲུབ་ནས་མཐར་གདོད་མ་ཆོས་སྐུའི་
ཞིང་དུ་སངས་རྒྱས་པར་ཤོག ། ཇོ་སྨོན་ལ་མཁོ་ཕྱིར་སྐལ་ལྡན་ནས་བྲིས། །
ཨོཾ་ཨཱཿ ཧཱུྃ། རང་བཞིན་ཆོས་ཀྱི་དབྱིངས་ན་བཞུགས་པའི་བླ་མ་ཡི་
དམ་སངས་རྒྱས་བྱང་ཆུབ་སེམས་དཔའ་དཔའ་བོ་མཁའ་འགྲོ་ཆོས་སྐྱོང་སྲུང་
མ་རྣམས་ཀྱི་བསང་སྐལ་དམ་པ་ཡིན། ཁྱད་པར་དུ་དཔལ་ལྡན་གུར་གྱི་
མགོན་པོ། དཀོར་བདག་གི་རྒྱལ་བོ་རྣམ་སྲས་མདུང་དམར་ཅན། དྲང་
སྲོང་གཟའ་མཆོག་ཆེན་པོ། སྨན་བཙུན་ཚེ་རིང་མཆེད་ལྔ་ཁྱེད་རྣམས་ཀྱི་
བསང་སྐལ་དམ་པ་ཡིན། རང་ཡུལ་གྱི་སྲུང་མ་སྟོང་དཔོན་ནོར་བུ་དགྲ་
འདུལ་འཁོར་ཡུལ་ལྷ་གཞི་བདག་དཀར་ཕྱོགས་ལ་དགའ་བ་རྣམས་ཀྱི་བསང་
སྐལ་དམ་པ་ཡིན། ཁྱད་པར་ཇོ་ནང་དཔལ་གྱི་རི་ཁྲོད་སོགས་བླ་མ་གོང་མའི་
སྒྲུབ་གནས་ཀྱི་སྲུང་མ་གཉན་པོ་རྣམས་ཀྱི་ x། ཨ་མྱེ་རྨ་ཆེན། གཉན་པོ་
གཡུ་རྩེ། གསེར་ཁྲབ་ལ་སོགས་པ་རྨ་ཆུ་སྔོན་མོ་ལ་ཞལ་གཟིགས་པའི་ཡུལ་ལྷ་
གཞི་བདག་རྣམས་ཀྱི་ X། འཛི་སྟོད་ན་གནས་པའི་འཛི་སྙིང་ཀོས་ལོས།
འཛི་སྨད་ཀྱི་རྫོང་གི་ལྷ་རི་གཉན་རྩེ་ལ་སོགས་འཛི་ཆུ་སྔོན་པོ་ལ་ཞལ་གཟིགས་
པའི་ས་བདག་གཞི་བདག་རྣམས་ཀྱི་ x། ཁྱེད་རྣམས་ཀྱིས་རྣལ་འབྱོར་པ་
བདག་གི་ལུས་དང་གྲིབ་མ་བཞིན་དུ་འགྲོགས་ནས་བསམ་པ་ལམ་ལ་འགྲོ་ཀ
བསམ་དོན་ཆོས་བཞིན་དུ་འགྲུབ་ཀ ཆོས་ལ་བར་ཆད་མེད་ཀ དགྲ་
ཞབས་སུ་མ་གཏོང་། གྱོད་ཞབས་སུ་མ་བཏང་། ཁྱི་སྤྱང་འཕར་གསུམ་གྱི་
ཁ་ཞབས་སུ་མ་བཏང་། མིའི་ས་ན་ཚ་མ་བཏང་། ཕྱུགས་ཀྱི་ས་གོད་ཁ་མ་
བཏང་། བསམ་པ་ལམ་དུ་འགྲོ་ཀ འདོད་པ་ལག་ཏུ་འོང་ཀ མེ་ཆུ་དུག་
མཚོན་གྱི་ཞབས་སུ་མ་བཏང་། སྡང་བའི་དགྲ་སོད། གནོད་པའི་བགེགས་
107



ཐུལ། འགྲོ་ན་མ་བཤོལ། འདུག་ན་མ་སྡང་། ཚེའི་སྡོང་གྲོགས་ལས་ཀྱི་
སྡོང་གྲོགས་བསོད་ནམས་ཀྱི་སྡོང་གྲོགས། དཀར་བོ་དགེ་བའི་སྡོང་གྲོགས་
ཆོས་མཐུན་བྱང་ཆུབ་སྒྲུབ་པའི་སྡོང་གྲོགས་རྒྱ་ཆེན་པོ་མཛོད་ཅིག ཀིས་ཧ་
ཧེ། ། ལུང་རྟོགས་ལ་སྐལ་ལྡན་ནས་བྲིས། །
ར་རྒྱས་ཀྱི་གསེར་སྐྱེམས་བཞུགས། །
ཧཱི རང་ཉིད་སྐད་ཅིག་དཔལ་ཆེན་ཁྲོ་བོའི་རྒྱལ། ། རྟ་མགྲིན་
སྐུར་གསལ་ནམ་མཁའ་བར་སྣང་ཁྱབ། ། ཐུཊ་ཀའི་ཧཱི ལས་འོད་འཕྲོས་
རྫས་ལ་ཕོག ། གཉིས་འཛིན་རྟོག་ཚོགས་ཆོས་སྐུའི་ཀློང་དུ་སྦྱངས། ། ཨོཾ་
ཨཱ་ཧཱུྃ། ། ལན་གསུམ། ། ཀྱེ་ནོར་འཛིན་འཛམ་ལྷའི་ཤར་གྱི་ཕྱོགས་སྐྱོང་
བ། ། གསེར་རི་ལྷུན་པོའི་བ་གམ་དགོངས་ལ་སྙེགས། ། དེ་དབུས་གནས་
དེའི་ཡུལ་ལྷའི་གཙོ་བོ་ནི། ། ར་རྒྱས་བཙན་ཆེན་མི་དཀར་བཙན་ཆས་
མནབས། ། འཁོར་གསུམ་ཁྲབ་རྨོག་རྟ་དཀར་སྟེང་ན་བཞུགས། ། ཕྱག་
གཡས་མཚོན་མདུང་གཡོན་ན་ནོར་བུ་བརྣམས། ། དཀར་ཕྱོགས་ལྷ་བཙན་
གྲངས་མེད་ཁྲོམ་འཚོགས་ལྟར། ། གནས་འདིར་མཆོད་ཕྱིར་སྤྱན་འདྲེན་
གཤེགས་སུ་གསོལ། ། རང་རང་དགྱེས་ པའི་གདན་ལ་ལེགས་བཞུགས་
གསོལ། ། དངོས་སུ་འབྱོར་དང་ཡིད་ལས་སྤྲུལ་བ་ཡི། ། རང་རང་གང་
འདོད་ལོངས་སྤྱོད་མཛད་མེད་གཏེར། ། འཛིན་རྟོག་མེད་པའི་ངང་ནས་
བདག་འབུལ་ན། ། དགྱེས་ཤིང་བརྩེ་བའི་ངང་ནས་བཞེས་སུ་གསོལ། །
འདིར་གནས་རྣལ་འབྱོར་མཆེད་གྲོགས་ཐམས་ཅད་ཀྱི། ། ཟབ་ལམ་རྡོ་རྗེའི་
རྣལ་འབྱོར་ སྒོམ་ པ་ ལ། ། ཉམས་ དང་ རྟོགས་ པའི་ ཡོན་ ཏན་ སྤེལ་ བ་
དང་། ། ནད་ཡམས་བ་སྤུ་ཙམ་ཡང་མེད་པར་མཛོད། ། ཆོས་ཀྱི་སྦྱིན་
བདག་གང་ཡིན་ཐམས་ཅད་ཀྱི། ། རེ་འབྲས་དོན་ལྡན་སླད་ནས་མི་འགྱང་
ཞིང་། ། གཅན་སྤྱང་གནོད་འཚེ་གདོན་སྣ་བསྲུང་བ་དང་། ། སད་སེར་
108



ཐོག་གི་འཇིགས་ལས་ཐར་བར་མཛོད། ། ཡུལ་ཁམས་གནས་བདེ་སོགས་
x'S NET |
དཀར་ཕྱོགས་སྐྱོང་བ་ལྷ་ཡི་སྲས་མོའི་བསང་མཆོད་འདོད་དགུ་ཆར་འབེབས་
ཞེས་བྱ་བ་ཤ་ཁྲག་མ་འདྲེས་པའི་བསང་རྫས་དཀར་གསུམ་འབྱོར་ཚད་དང་བཟང་ཤིང་
སྣ་ཚོགས་བསྲེགས་པའི་ཚོགས་ལ་འབྲུ་གསུམ་དང་ནམ་མཁའ་མཛོད་ཀྱི་སྔགས་སྦྲེལ་བ་
ལན་གསུམ། །དེ་ནས་གདུང་དབྱངས་སྙན་པོས། །
ཀྱེ་གཞི་སྣང་དག་པ་གདོད་མ་ཆོས་སྐུའི་གཤིས། ། མ་བཅོས་སྣང་
བའི་མཚན་མར་ཤར་བ་ཡི། ། ལྷ་ཆེན་སྟོང་དཔོན་ནོར་བུ་དགྲ་འདུལ་
གྱི། ། བྱང་ཤར་ནོར་ལྷ་རྒྱ་མཚོའི་མཛོད་བདག་མོ། ། སྲས་མོ་བཀྲ་ཤིས་ལྷ་
མོ་ཆེན་མོ་ནི། ། གངས་རིའི་ མདོག་མཚུངས་ ཞལ་ གཅིག་ ཕྱག་གཉིས་
མ། ། གཡས་པས་དར་དཀར་མདའ་དར་དགོངས་ལ་སྙེགས། ། གཡོན་
པས་གཏེར་བུམ་ཐུགས་ཀའི་སྟོད་དུ་འཛིན། ། པད་དཀར་འོད་འབར་
གདན་སྟེང་བཞེངས་ཏེ་བཞུགས། ། གཡུ་ཡི་མདངས་ཀྱི་དབུ་སྐྲ་ཉལ་ཉིལ་
གཡོ། ། པཉྩ་ལི་ཀའི་ལྭ་བ་དཀར་པོ་ལ། ། དར་ལྔའི་སྐུ་ཆིངས་རིན་ཆེན་དུ་
མས་བརྒྱན། ། ཞལ་འཛུམ་སྤྱན་གྱིས་བདག་ལ་ལེགས་པར་གཟིགས། །
དཀར་ཕྱོགས་སྐྱོང་བའི་ལྷ་མོ་གྲངས་མེད་བཅས། ། མ་ཐོགས་བརྩེ་བས་
གནས་འདིར་མྱུར་དུ་བྱོན། ། རིན་ཆེན་སྣ་ ལྔའི་ ཕོ་བྲང་བརྩེགས་པའི་
དབུས། ། འཁོར་དང་བཅས་པ་བརྟན་པར་བཞུགས་སུ་གསོལ། ། རབ་
མཛེས་རིན་ཆེན་སྣོད་མཆོག་ཡངས་པའི་ནང་། ། བདུད་རྩི་གསེར་སྐྱེམས་
དམ་པ་ འདི་དག་དང་། ། བཟང་ ཤིང་ བསྲེགས་ པའི་ སྤྲིན་ཆེན་ མཁའ་
དབྱིངས་ འགེངས། ། བཀྲ་ ཤིས་ རྫས་ རྟགས་ འདོད་ ལྔ་ མཆོད་ སྤྲིན་
རྣམས། ། དགའ་སྤྲོ་དགྱེས་ཤིང་བརྩེ་བས་བཞེས་སུ་གསོལ། ། གཞན་ཡང་
ཕྱི་ནང་གསང་བའི་ཚོགས་རྣམས་དང་། ། དངོས་འབྱོར་ཡིད་སྤྲུལ་འཛད་
109



མེད་ནམ་མཁའ་མཛོད། ། སེར་སྣ་ ཕང་སེམས་མེད་པར་བདག་འབུལ་
ན། ། དགའ་སྤྲོ་དགྱེས་ཤིང་བརྩེ་བས་བཞེས་སུ་གསོལ། ། ཁྱེད་རྣམས་
མཆོད་པའི་བྱིན་རླབས་ནུས་མཐུ་ཡིས། ། རྒྱལ་བསྟན་སྤྱི་དང་ངེས་དོན་ཇོ་
ནང་བའི། ། བསྟན་ འཛིན་ དཔོན་ སློབ་ ཐུགས་ མཐུན་ ཁྲིམས་ གཙང་
ཞིང་། ། ཉམས་དང་རྟོགས་པའི་འཆར་སྒོ་རྒྱས་པར་མཛོད། ། འདིར་
གནས་སྦྱིན་བདག་མི་ནད་ཕྱུགས་ནད་དང་། ། སད་དང་སེར་བའི་གནོད་
པ་ཞི་བ་དང་། ། རིགས་རྒྱུད་རྒྱས་ཤིང་འདོད་དགུ་དབང་དུ་བསྡུས། །
གཟུགས་ཅན་གཟུགས་མེད་དགྲ་བོ་བརླག་པར་མཛོད། ། ཆོས་སྲིད་གཉིས་
ཀྱི་བདེ་སྐྱིད་དཔལ་ཡོན་ཤོག ། གཙང་ གྲལ་གཏོགས་པ་ངག་དབང་སྐལ་ལྡན་
གྱིས་རབ་རྒྱས་ལ་རྟེན་འབྲེལ་གྱི་དོན་དུ་ལྷ་ཁང་ཆོས་སྒར་ནས་བྲིས་པའོ། །
འབྲུ་གསུམ། །ཀྱེ འཛི་སྟོད་བྱང་ཤར་ཆུ་མིག་དཀར་བོའི་ནང་། །
གནས་བདག་བཀྲ་ཤིས་ ལྷ་མོ་དཀར་མོ་ལ། ། བསང་དང་གསེར་སྐྱེམས་
གཙང་མ་འདི་འབུལ་ལོ། ། མི་ནོར་ལོངས་སྤྱོད་རྒྱས་པའི་འཕྲིན་ལས་
མཛོད། འདི་ཡང་ངག་དབང་སྐལ་ལྡན་གྱིས་བྲིས། །
བསང་མཆོད་སྐབས། །གཉན་སྲས་བཀྲ་ཤིས་ལྷ་མོ་ཡུལ་ལྷ་གཞི་བདག་
དཀར་ཕྱོགས་སྐྱོང་བ་རྣམས་ཀྱི་བསང་སྐལ་དམ་པ་ཡིན། དགེའོ། ། །
མནོལ་བསང་། ། ཨོཾ་ཨ་ཀ་རོ་མུ་ཁཾ་ X། རཾ་ཡཾ་ཁཾ། ། ཨོཾ་ཨ ཧཱུྃ། ཧཱུྃ།
གཞི་དབྱིངས་སྐྱེ་མེད་ནམ་མཁའ་ལྟ་བུ་ལ། ། གློ་བུར་འཁྲུལ་རྟོག་མ་རིག་
ལས་བྱུང་བའི། ། འདོད་ཆགས་ཆུ་རླབས་ཞེ་སྡང་མེ་ལྟར་འབར། ། གཏི་
མུག་མུན་པ་ཕྲག་དོག་རླུང་གཡོ་བ། ། ང་རྒྱལ་ཁེང་སེམས་རི་ལྟར་མཐོ་བའི་
ནད། ། བྱིན་གྱིས་བརླབས་པའི་བཟང་ཤིང་བསང་དུད་ཀྱིས། ། རྨུགས་པ་
རླུང་གིས་གཏོར་བ་ཇི་བཞིན་དུ། ། ཡེ་ཤེས་ཆེན་པོའི་དབྱིངས་སུ་དག་གྱུར་
ཅིག །
110



ཅེས་པ་ལྷ་ཕྲུག་མཁའ་ཁྱབ་དཔལ་ལ་གཙང་སྐལ་ནས་བྲིས་པའོ། ། དགེའོ། །
111



བར་ཆད་ལམ་སེལ་གྱི་སྐོར།
ཨོཾ་སྭ་སྟི། ། རིགས་བརྒྱའི་ཁྱབ་བདག་རྒྱལ་བ་རྡོ་རྗེ་འཆང་། ། རྩ་
བརྒྱུད་བླ་མ་ཡི་དམ་ལྷ་ཚོགས་དང་། ། སངས་རྒྱས་བྱང་སེམས་དཔའ་བོ་
མཁའ་འགྲོ་དང་། ། ཆོས་སྐྱོང་དམ་ཅན་སྲུང་མས་བྱིན་གྱིས་རློབས། །
རྟག་བརྟན་མི་འགྱུར་སྒྲུབ་ པའི་ གནས་ མཆོག་འདིར། ། ཡི་དམ་ ལྷ་ ཡི་
བསྙེན་སྒྲུབ་བསྒྲུབ་པ་ལ། ། ཕྱི་ནང་གསང་པའི་བར་ཆད་མཐའ་དག་
སོལ། ། མཆོག་དང་ཐུན་མོང་དངོས་གྲུབ་མ་ལུས་སྩོལ། ། རྣལ་འབྱོར་
བདག་ཅག་འདིར་འདུས་ཐམས་ཅད་ཀྱི། ། བསྐྱེད་རྫོགས་ས་ལམ་ཟབ་མོ་
བསྒོམ་པ་ལ། ། དཀར་ཕྱོགས་སྐྱོང་བ་རྣམས་ཀྱིས་སྡོང་གྲོགས་མཛོད། །
ནག་པོའི་ཕྱོགས་རྣམས་གནས་འདིར་མ་འདུག་ཅིག ། ལྟ་གྲུབ་བསྒྱུར་བ་ཕྱི་
ཡི་བར་ཆད་དང་། ། འཁྲུལ་རྟོག་རྒྱུན་འཛིན་ནང་གི་བར་ཆད་དང༌། །
བྱིང་རྨུགས་གཡོ་བ་གསང་བའི་བར་ཆད་དག ། རང་བཞིན་ཆོས་དབྱིངས་
ངང་དུ་དག་གྱུར་ཅིག ། འཇིག་རྟེན་ཆོས་བརྒྱད་བྱ་བས་མ་གོས་པ། །
སྙན་གྲགས་བ་དན་གཡོ་བའི་རྗེས་མི་འབྲང་། ། ཟོལ་ཟོག་སྒྱུ་མའི་ནོར་ལ་མི་
ཆགས་པར། ། བཅོས་མིན་ལམ་བཟང་བརྙེས་པར་བྱིན་གྱིས་རློབས། །
འདི་ཕྱིའི་བྱ་བ་གང་བརྩམ་མཐའ་དག་ཀུན། ། ཆོས་མིན་ལམ་དུ་སྐད་ཅིག་
མི་འཁྱོལ་བར། ། ལྷག་པའི་ལྷ་ཡིས་རྒྱུད་ངན་ཀུན་བཏུལ་ནས། ། བསྐྱེད་
རིམ་ལྷ་ཡི་རྣལ་འབྱོར་མཐར་ཕྱིན་ཤོག ། གདོད་མ་ཆོས་སྐུ་དག་པའི་གཞི་
དབྱིངས་ལ། ། མཁའ་ཁྱབ་ལྷ་ཡི་འཁོར་ལོ་ཡེ་རྫོགས་ངང་། ། དཀའ་
ཚེགས་མེད་པར་རང་གནས་འདི་ཉིད་དུ། ། རང་རིག་ངོ་འཕྲོད་རང་སར་
གྲོལ་བར་ཤོག ། ཅེས་པའང་སྐྱགས་མཐའ་ལ་མཁོ་ནས་སྐལ་ལྡན་ནས་བྲིས། །
112



ཨེ་མ་ཧོ། སྐྱབས་གནས་བསླུ་མེད་དཀོན་མཆོག་རྒྱ་མཚོ་དང་། །
ཆོས་སྐྱོང་སྲུང་མ་དཀར་ཕྱོགས་ལྷ་ཀླུ་རྣམས། ། དྲང་སྲོང་བདེན་ཚིག་གྲུབ་
པ་ ཐམས་ ཅད་ ལ། ། གསོལ་ བ་ འདེབས་ སོ་ བྱིན་ རླབས་ དངོས་ གྲུབ་
སྩོལ། ། སྐྱེ་བ་འདི་དང་ཚེ་རབས་ཐམས་ཅད་དུ། ། རྣམ་དཀར་དགེ་བའི་
བྱ་བ་ གང་ བརྩམས་ པ། ། གེགས་ མེད་ འགྲུབ་ ཅིང་ ཡིད་ ལ་ ཅི་ འདོད་
ཀུན། ། ཚེ་འདིར་སངས་རྒྱས་འགྲུབ་པར་བྱིན་གྱིས་རློབས། ། ཅེས་དམ་
གཙང་ཡོན་ཏན་ཕུལ་བྱུང་བླ་མ་དོན་ཡོད་རྡོ་རྗེའི་བསམ་པ་ཆོས་བཞིན་འགྲུབ་ཕྱིར་བན་
རྒན་སྐལ་ལྡན་ནས་རང་ལོ་བདུན་ཅུའི་སྐབས་བྲིས། །
ཨེ་མ་ཧོ། ། བླ་མ་ཡི་དམ་ཆོས་སྐྱོང་སྲུང་མ་དང་། ། ཁྱད་པར་རྗེ་
བཙུན་འཕགས་མ་སྒྲོལ་མ་ལ། ། གསོལ་བ་འདེབས་སོ་ཕྱི་ནང་བར་ཆད་
སོལ། ། བསམ་དོན་ཆོས་བཞིན་འགྲུབ་པར་བྱིན་གྱིས་རློབས། ། ཟབ་ལམ་
རྡོ་རྗེའི་རྣལ་འབྱོར་ཡན་ལག་དྲུག ། རྒྱུད་ལ་སྦྱར་ཞིང་བསྒྲུབ་ལ་བརྩོན་
མཛད་ཚེ། ། རྐྱེན་ངན་དུག་ལྔའི་དབང་དུ་མི་གཏོང་ཞིང་། ། མཐར་ཐུག་
སྐུ་བཞིའི་རྒྱལ་ས་ཟིན་པར་ཤོག ། ཅེས་རང་སློབ་བན་ཆུང་བསྟན་འཛིན་བཟང་
ལ་མིང་སྐལ་རང་ལོ་དོན་བརྒྱད་སྟེང་ས་སྟག་ལོར་བྲིས། །
ཨེ་མ་ཧོ། ། སྐྱབས་གནས་ཀུན་འདུས་རྩ་བའི་བླ་མ་དང་། ། རྗེ་
བཙུན་འཕགས་མ་སྒྲོལ་མ་ཐུགས་རྗེ་ཅན། ། དྲག་རྩལ་མཐུ་ནུས་མཆོག་
མངའ་ནག་པོ་ཆེ། ། སྙིང་ནས་གསོལ་བ་འདེབས་སོ་བྱིན་གྱིས་རློབས། །
བདག་ཅག་རྣམས་ཀྱི་བསམ་དོན་ཆོས་བཞིན་དུ། ། གེགས་མེད་འགྲུབ་ཅིང་
བར་ཆད་མི་འབྱུང་ ཞིང་། ། འདི་ཕྱི་ཀུན་ ཏུ་ ལམ་ བཟང་ ལེགས་ རྙེད་
ནས། ། ཚེ་རིང་ནད་མེད་དཔལ་འབྱོར་རྒྱས་པར་ཤོག ། ཁྱད་པར་གཞན་
སྟོང་དབུ་མའི་ལྟ་བ་དང་། ། སྦྱོར་བ་ལན་ཡག་དྲུག་གི་ལམ་བཟང་ལ། །
སྤྱོད་པ་བག་མེད་ཁྲིམས་ཀྱིས་ལེགས་བསྡམ་ནས། ། ཀུན་མཁྱེན་རྒྱལ་བའི་
113



གོ་འཕང་ཐོབ་པར་ཤོག ། རང་སློབ་ཕུན་ཚོགས་ལ་མིང་སྐལ་ནས་བརྒྱད་ཅུའི་
སྟེང་དུ་བྲིས། །
114



གཅོད་ཀྱི་སྐོར།
ལུས་སྦྱིན་ཐེ་ཚོམ་མུན་སེལ་བཞུགས།
ཐོག་མར་བྱང་སེམས་སྙིང་རྗེ་བསྒོམ་པ་ནི།
བདག་ཅག་དཔོན་སློབ་འཁོར་དང་བཅས་པ་རྣམས་ལ་སྡང་བར་
བྱེད་པའི་དགྲ། གནོད་པར་བྱེད་པའི་བགེགས། བར་དུ་གཅོད་པའི་རྐྱེན།
ཚེ་རབས་འཁོར་བ་ཐོག་མ་མེད་པ་ནས་ ཐ་མ་ད་ལྟ་ལ་ཐུག་གི་བར་དུ་ལན་
ཆགས་བུ་ལོན་དགོས་པ་ཐམས་ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་
པོའི་ནང་ནས་དྲངས་ཏེ་ཆོས་སྐུ་ཡུམ་ཆེན་མོའི་གོ་འཕང་ལ་ད་ལྟ་ཉིད་དུ་
འགོད་པར་བྱའོ། ། དབང་མེད་འཁོར་བའི་རྒྱ་མཚོ་ཆེན་པོའི་ནང་། །
སྡུག་བསྔལ་གསུམ་གྱིས་མནར་བའི་འགྲོ་བ་ཀུན། ། ཚེ་འདིར་སངས་རྒྱས་
གོ་འཕང་ཐོབ་ཕྱིར་དུ། །ཟབ་མོ་གཅོད་ཡུལ་ཉམས་སུ་ལེན་བར་བྱ། །
དེ་ནས་ཞི་སྡུད་དང་དྲག་སྡུད་ནི། ཕཊ། གཞི་དབྱིངས་སྐྱེ་འགག་གནས་
གསུམ་དང་བྲལ་བ་ཆོས་ཀྱི་དབྱིངས་འཁོར་འདས་གཉིས་པའི་མེད་པའི་ངང་
ནས་མ་ཅིག་ཡེ་ཤེས་ཀྱི་མཁའ་འགྲོ་མ་ཆེ་ཆུང་སྲིད་པའི་གཏོས་དང་མཉམ་པ།
ཞལ་གཅིག་ཕྱག་གཉིས་ཕྱག་གཡས་མི་ལྤགས་ཀྱི་གཡང་གཞི་གཡོན་པའི་མི་
རྐང་གི་གླིང་བུ་འབུད་པས་སྣང་ཞིང་སྲིད་པའི་ལྷ་འདྲེ་གནོད་བྱེད་ཐམས་
ཅད་ར་ལུག་སེར་བས་དེད་པ་བཞིན་དུ་སྐད་ཅིག་ད་ལྟ་ཉིད་དུ་གནས་འདིར་
ཁུག་ཅིག ཛ ཧཱུྃ་བཾ་ཧོ༔
ཕཊ། ངར་འཛིན་འཁྲུལ་
བའི་ཤེས་པ་དངོས་མེད་འདི། ། ཡེ་ནས་མ་བཅོས་སྟོང་ཞིང་བདག་མེད་
ཀྱི། ། དོན་འདི་མ་རྟོགས་རྨོངས་པའི་ལྷ་འདྲེ་ཀུན། ། གཞི་དབྱིངས་ཆེན་
115



པོའི་གཤིས་སུ་ཟིལ་གྱིས་གནོན། ། ང་མེད་ངར་འཛིན་འཁྲུལ་བའི་ཕུང་བོ་
ལ། ། བདེན་ཞེན་ལུ་གུ་རྒྱུད་དུ་འཛིན་པ་ཡི། ། བཟང་ངན་རེ་དོགས་
འཆར་བའི་ ལྷ་ འདྲེ་ རྣམས། ། གཉིས་ མེད་ ཡེ་ ཤེས་ ཆེན་ པོའི་ ངང་དུ་
བཞག ། རང་སྣང་ལས་བྱུང་ཕོ་གདོན་རྒྱལ་བོ་དང་། ། མོ་གདོན་འདྲེ་མོ་
ཟ་འདྲེ་ཤི་གཤེད་ཀུན། ། འཁྲུལ་བ་རང་སངས་ཆེན་པོའི་གཤིས་ལུགས་
སུ། ། དབང་དུ་སྡུད་ཅིང་ཟིལ་གྱིས་གནོན་གྱུར་ཅིག །ཕཊ་ཕཊ་ཕཊ།
དེ་ནས་ལུས་སྦྱིན་དངོས་ནི། སྐྱབས་སེམས་མཎྜལ་བླ་རྣམས་དང༌། །
རྣམ་ཤེས་སྤར་བ་བདུད་རྩིར་བསྒྱུར། ། མགྲོན་རྣམས་འབོད་ནས་མཆོད་སྦྱིན་བྱ། །
དགེ་བསྔོ་སྨོན་ལམ་བཀྲ་ཤིས་ལས། །
ཐོག་མར་སྐྱབས་ཡུལ་ནི། ཕཊ། འོད་གསལ་ལྷུན་གྲུབ་འཁོར་འདས་
ཀུན་ཁྱབ་ལས། ། རང་རྩལ་འགག་མེད་བླ་མ་ཡི་དམ་ལྷ། ། མཁའ་ལ་སྐར་
ཚོགས་བཞིན་དུ་ལེགས་པར་བཞུགས། ། ཡེ་གཞི་བདེ་གཤེགས་སྙིང་བོའི་
རང་བཞིན་ཤར། ། སྐྱབས་འགྲོ་ནི། ཕཊ། འཁོར་བ་མཐའ་མེད་སྡུག་
བསྔལ་རང་བཞིན་ལ། ། བདེ་བར་འཛིན་པའི་ཕ་མ་འགྲོ་དྲུག་དང་། །
སྣང་སྲིད་ལྷ་འདྲེ་ལ་སོགས་སེམསཅན་རྣམས། ། རང་བཞིན་རང་ངོ་ཤེས་
པར་སྐྱབས་སུ་མཆི། ། སེམས་བསྐྱེད་ནི། ཕཊ། གཞི་མེད་རྩ་བྲལ་འདུས་མ་
བྱས་པའི་དབྱིངས། ། སངས་རྒྱས་སེམས་ཅན་གཉིས་སུ་མ་གྲུབ་ཅིང་། །
ཨ་འཐས་སྒྱུ་མའི་འཁྲུལ་འཁོར་རང་ཞིག་ནས། ། ཕྱམས་གཅིག་གདོད་མའི་
ས་ལ་འཁོད་པར་གྱུར། ། མཎྜལ་ནི། ཕཊ། ངར་འཛིན་སྒྱུ་ལུས་རྡུལ་ཕྲན་
རང་བཞིན་འདི། ། རི་རབ་གླིང་བཞི་ལྷ་མིའི་དཔལ་འབྱོར་དུ། ། ཡེ་ནས་
ཡིན་པར་ཤེས་པའི་མཆོད་པ་འདི། ། རང་སྣང་དཀྱིལ་འཁོར་ཀུན་གྱིས་
བཞེས་སུ་གསོལ། ། བླ་རྣམ་ནི། ཀུན་ཉོན་ཞི་བ་ཆེན་པོའི་ རང་གཤིས་
སུ། ། མ་བསྒོམ་རང་ཤར་རྩ་བའི་བླ་མ་ལ། ། གསོལ་བ་འདེབས་སོ་ཐུགས་
116



རྗེས་བཟུང་དུ་གསོལ། ། གཉིས་ སྣང་འཁྲུལ་ བ་ སངས་ བར་ བྱིན་གྱིས་
རློབས། ། དགེ་སྡུག་སྤངས་བླང་མེད་པརx ། ། སྣང་སྲིད་སྒྱུ་མར་རྟོགས་
པརX། ། ལྷ་འདྲེ་སེམས་སུ་ཆོད་པར X། ། རྣམ་མཁྱེན་གདོད་མའི་
སངས་རྒྱས་ས་ཐོབ་ཤོག ། ཕཊ་ཕཊ་ཕཊ། རྣམ་ཤེས་སྤྱིར་བ་ནི། ཕཊ། མི་
གཙང་ལས་ཉོན་འཁྲུལ་བའི་ཕུང་བོའི་ནང་། ། ཨ་ཝ་དྷུ་ཏི་མཚན་ཉིད་བཞི་
ལྡན་དབུས། ། ཐིག་ལེ་འོད་ལྔ་འཕྲོ་བ་སྐད་ཅིག་ལ། ། དམིགས་མེད་ཆོས་
སྐུའི་དབྱིངས་སུ་འཕོ་བར་མཛོད། ། ཕཊ་ཕཊ་ཕཊ། བྱིན་རླབས་ནི། ཕཊ།
ཤེས་པ་བྲལ་བའི་བེམ་པོ་ཆེ་ཞིང་ཚོ། ། སྟོང་ཁམས་མཉམ་པའི་བནྟ་ཡངས་
པའི་ནང། ། ཤ་ཁྲག་བདུད་རྩིའི་རྒྱ་མཚོ་ཆེན་པོ་ཡིས། ། མཆོད་ཡུལ་
མགྲོན་རིགས་མཉེས་པའི་རྗེས་སུ་གྱུར། ། ཨོཾ་ཨཱ༔ ཧཱུྃ། ལན་གསུམ། ཚོགས་
ཆས་བཞུགས།
ཕཊ་ཕཊ་ཕཊ། མཆོད་ཡུལ་སྤྱན་འདྲེན་པ་ནི། ཕཊ། ཆོས་དབྱིངས་
མཐའ་དབུས་མེད་པའི་ཞིང་ཁམས་སུ། ། བླ་མ་ཡི་དམ་མཁའ་འགྲོ་ཆོས་
སྐྱོང་རྣམས། ། དད་དང་དམ་ཚིག་ཆེན་པོའི་གནས་འདི་རུ། ། ཐོགས་
མེད་སྐད་ཅིག་ཙམ་གྱིས་གཤེགས་སུ་གསོལ། ། མཆོད་པ་ནི། ཕཊ། སྒྱུ་ལུས་
རྡུལ་གྱི་གྲངས་དང་ལེགས་མཉམ་པའི། ། མཆོད་རྫས་ ཤ་ལྔ་བདུད་རྩི་ལྔ་
དང་ནི། ། ལྷ་མིའི་ཡོ་བྱད་དཔག་མེད་རབ་སྤྲུལ་བ། ། ཚོགས་གཉིས་
རྫོགས་ཕྱིར་སྐྱབས་གནས་རྣམས་ལ་འབུལ། ། སྦྱིན་ཡུལ་མགྲོན་ལ་འབོད་པ་ནི།
ཕཊ་ཕཊ་ཕཊ། སྟོང་ཁམས་ཁྱོན་ཡངས་ཞིང་ལྤགས་མ་ཉམས་སྟེང་། ། ཤ་
རུས་ཁྲག་གི་རྒྱ་མཚོ་རི་ལྟར་སྤུང་། ། གང་གིས་སྤྱོད་ཀྱང་ཟད་མེད་ནམ་
མཁའ་མཛོད། ། རྒྱུན་མི་ཆད་པ་འབྱུང་བའི་གཏེར་དུ་གྱུར། །སྦྱིན་ཡུལ་ནི།
ཕཊ། དུག་གསུམ་འཁྲུལ་བ་ཞེན་པའི་ཡིད་ལུས་ཅན། ། སྲིད་རྩེ་མན་ཆད་
དམྱལ་ཁམས་ ཡན་ ཆད་ ལ། ། བུ་ ལོན་ སྙེག་ པའི་ ལྷ་ འདྲེ་ གང་ དག་
117



རྣམས། ། ཁ་ བ་ བུ་ ཡུག་ འཚུབ་ བཞིན་ འདིར་ འདུས་ ཤིག ། ཕཊ།
གཅེས་འཛིན་བྲལ་བའི་ཤ་ཁྲག་རུས་པ་རྣམས། ། བྱ་རྒོད་ཅེ་སྤྱང་ཤ་ལ་རོལ་
བ་ལྟར། ། ལྷག་མ་ཏིལ་འབྲུ་ཙམ་ཡང་མེད་པར་ཟོ། ། ཕྱི་ ཤ་ཕྱི་ཡི་ལྷ་
འདྲེས་ཁྱུར་མིད་ཐོང་། ། ནང་ཤ་ནང་གི་ལྷ་འདྲེས་ངོམས་ཤིང་རོལ། །
མདོར་ན་སྐྲ་སེན་བ་སྤུ་མ་ལུས་པས། ། སྣང་ཞིང་སྲིད་པའི་ལྷ་འདྲེ་ཚིམ་གྱུར་
ཅིག ། ཕཊ། གློ་བུར་ལྷག་པའི་འགྲོ་བ་ཕྲམོ་རྣམས། ། རང་རང་གང་
འདོད་ཅི་དགོས་ཁྱེར་ལ་སོང་། ། དེ་རིང་སྟོན་ཆེན་སྲིད་གསུམ་གནས་ལས་
ལྷག ། མཐོ་དམན་ཆེ་ཆུང་ཚོགས་རྣམས་མཉེས་གྱུར་ཅིག ། ཕཊ། སྣང་
སྲིད་ཡིད་ལས་ཤར་བའི་ལྷ་འདྲེ་དང་། ། དུས་གསུམ་སངས་རྒྱས་ཀུན་གྱི་
ཡོན་ཏན་རྣམས། ། གཞི་དབྱིངས་ བདེ་ གཤེགས་ སྙིང་ བོའི་ཆོ་འཕྲུལ་
ལས། ། ལོགས་ནས་མ་གྲུབ་དེ་ཉིད་ངང་ལ་བཞག ། ཨ། །
རྗེས་ཀྱི་བྱ་བ་དགེ་སྡུག་གཏོང་ལེན་ནི། ཕཊ། འགྲོ་དྲུག་ཕ་མ་འཁོར་བས་
མནར་བ་རྣམས། ། སྡུག་བསྔལ་ཆེ་ཆུང་གང་ལ་སྤྱོད་པ་དག ། ད་ལྟ་ཉིད་
དུ་བདག་ལ་སྨིན་གྱུར་ནས། ། བདག་བདེ་རྒྱུ་འབྲས་དེ་རྣམས་ལོངས་སྤྱོད་
ཤོག ། བསྔོ་བ་ནི། ཕཊ། འཁོར་བ་ལུ་གུ་རྒྱུད་དུ་འཁྲུལ་བ་ལ། ། བདེན་
པར་བཟུང་ཞིང་ཨ་འཐས་ཞེན་པས་བཅིང་། ། འདི་རྣམས་སྡུག་བསྔལ་རྒྱུ་
འབྲས་ཟད་པའི་ཕྱིར། ། དགེ་བའི་མཐུ་རྣམས་མྱུར་དུ་སྨིན་ཕྱིར་བསྔོ། །
ཕུང་བོ་སྦྱིན་གཏོང་དགེ་རྩ་འདི་རྣམས་ཀྱང་། ། མ་རྒན་འགྲོ་དྲུག་རྣམ་
མཁྱེན་གདོད་ མའི་ སར། ། མྱུར་ དུ་ ཟིན་ ཕྱིར་ བསྔོས་ པའི་ མཐུ་ཆེན་
གྱིས། ། མ་འབད་རང་སངས་ངང་དུ་གནས་པར་ཤོག ། བསྔོ་ཡུལ་སེམས་
ཅན་བསྔོ་རྒྱུའི་དགེ་རྩ་དང་། ། བསྔོ་མཁན་བདག་ཀྱང་གདོད་ནས་མ་གྲུབ་
པའི། ། རང་རྒྱུད་ཆོས་སྐུའི་བཙན་ས་ཟིན་པར་ཤོག ། ཡེ་ནས་དག་པ་
ཆོས་སྐུའི་དཀྱིལ་འཁོར་ལ། ། ལྷ་མེད་འདྲེ་མེད་སངས་རྒྱས་སེམས་ཅན་
118



མེད། ། རྒྱུ་འབྲས་སྤངས་བླངས་རེ་དོགས་ཀུན་བྲལ་ནས། ། ཕྱག་རྒྱ་ཆེན་
པོའི་གཏན་སྲིད་ཟིན་གྱུར་ཅིག །
་ བ ཀྲ་ཤིས་ནི། ཕཊ།
ཆོས་སྐུ་སྟོང་བ་དོན་དམ་མ་ཅིག་ཐུགས། ། རང་བཞིན་འགག་མེད་འོད་
གསལ་མ་ཅིག་གསུང་། ། འགྲོ་དོན་འབད་མེད་ཀུན་ཁྱབ་མ་ཅིག་སྐུ། ། སྐུ་
གསུམ་མངོན་དུ་གྱུར་བའི་བཀྲ་ཤིས་ཤོག ། བསྡུ་ན་སྤྱི་ལྟར་བྱས་ཀྱང་ཆོག །
རང་སྣང་གང་ཤར་ཐམས་ཅད་འཕགས་པ་སྤྱན་རས་གཟིགས་
ཀྱི་སྐུའི་རང་བཞིན། སྒྲ་གྲགས་ཐམས་ཅད་ཡི་གེ་དྲུག་མའི་རང་སྒྲ། དྲན་
རྟོག་ཐམས་ཅད་གདོད་མ་ཆོས་སྐུའི་རང་ཞལ། ལྷ་འདྲེ་དང་སངས་རྒྱས་
ཐམས་ཅད་རོ་མཉམ་བདེ་ཆེན་འཕོ་འགྱུར་མེད་པར་རང་གཤིས་སུ་སད་
པར་གྱུར་ཅིག ། ཡིག་དྲུག་བཟླ། ཞེས་ལུས་སྦྱིན་ཐེ་ཚོམ་མུན་སེལ་འདི་ཡང་
སློབ་བུ་རྣམས་ཀྱི་ངོ་བོར་ངག་དབང་སྐལ་ལྡན་ནས་བྲིས་པ་དགེ་ལེགས་འཕེལ། །
119



བསྔོ་བ་སྨོན་ལམ་གྱི་སྐོར།
བསམ་དོན་ཆོས་བཞིན་འགྲུབ་པའི་སྨོན་ལམ།
ན་མོ་རྩ་རྒྱུད་བླ་མ་དཀོན་མཆོག་རྣམ་གསུམ་དང་། ། ལས་འབྲས་
བསླུ་མེད་བདེན་པའི་ནུས་མཐུ་ཡིས། ། བདག་གི་དམ་ཆོས་ཉམས་སུ་ལེན་
པ་ལ། ། བར་ཆད་མེད་ཅིང་གང་འདོད་འགྲུབ་པར་ཤོག ། སོ་ཐར་བྱང་
སེམས་གསང་སྔགས་བསླབ་བྱ་ཡིས། ། བདག་རྒྱུད་ལེགས་བསྡམས་སྐྱོན་
གྱིས་མ་གོས་པར། ། དམ་པ་གོང་མའི་མཛད་པ་ལ་འགྲན་ཚེ། ། ཉེས་ལྟུང་
དྲི་མའི་སྐྱོན་གྱིས་གོས་མེད་ཤོག ། དཀྱིལ་འཁོར་གསུམ་གྱི་ང་རྒྱལ་ལ་
བརྟེན་ནས། ། སྣང་གྲགས་རྟོག་གསུམ་གདོད་མ་ཆོས་སྐུའི་ངང་། ། སྐུ་
དང་ཞིང་ཁམས་རང་གནས་མངོན་གྱུར་ཏེ། ། བསྐྱེད་རིམ་ལམ་ལ་གོལ་
འཆུག་མེད་པར་ཤོག ། མི་གཡོ་གསུམ་ལྡན་རྒྱུན་བཟང་ལ་གོམས་ནས། །
རྡོ་རྗེ་བཞི་དང་སྐུ་བཞི་ཡེ་ཤེས་ལྔ། ། སྦྱོར་བ་ཡན་ལག་དྲུག་པོ་ལེགས་འགྲུབ་
ནས། ། བར་ཆད་མེད་པར་རྡོ་རྗེ་འཆང་ཐོབ་ཤོག ། སྐྱེ་བ་འདི་དང་ཚེ་
རབས་ཐམས་ཅད་དུ། ། གཉེན་འཁོར་སྒྱུ་མའི་ནོར་ལ་མི་ཆགས་པར། །
བྱ་རྒོད་ནམ་འཕང་བཅད་པ་ཇི་བཞིན་དུ། ། བར་ཆད་མེད་པར་ཐར་ལམ་
སྙེགས་པར་ཤོག ། ནམ་ཞིག་སྒྱུ་ལུས་འཁྲུལ་འཁོར་ཞིག་པའི་ཚེ། ། སྐྱེ་
འཆི་བར་དོའི་འཁྲུལ་སྣང་ཐམས་ཅད་ཀུན། ། སྐུ་གསུམ་ལམ་ལས་གཞན་
དུ་མི་འཁྲུལ་བར། ། བར་ཆད་མེད་པར་རང་ངོ་ཟིན་པར་ཤོག ། དགེ་བ་
གང་བསགས་མཐུ་ལ་བརྟེན་ནས་ཀྱང་། ། རང་གཞན་ ཕ་མ་འགྲོ་དྲུག་
སེམས་ཅན་རྣམས། ། རིགས་ལྡན་མ་འགགས་རྒྱལ་པོའི་ཞབས་དྲུང་དུ། །
120



བར་ཆད་མེད་པར་མྱུར་དུ་སྐྱེ་བར་ཤོག ། ཅེས་རང་སློབ་གྲྭ་བཙུན་བློ་གྲོས་རྒྱལ་
མཚན་ལ་བན་རྒན་མིང་རྒེ་སྐལ་ལྡན་ནས་བྲིས། །
རྨད་བྱུང་སྲས་བཅས་རྒྱལ་བའི་བྱིན་རླབས་དང་། ། དཀོན་མཆོག་
གསུམ་གྱི་བདེན་པའི་ནུས་མཐུ་དང་། ། བདག་གི་ལྷག་བསམ་རྣམ་དག་
བདེན་པའི་མཐུས། ། སྨོན་ལམ་འདི་ཡང་གེགས་མེད་མྱུར་འགྲུབ་ཤོག །
སྡུག་བསྔལ་གསུམ་གྱིས་མནར་བའི་འགྲོ་བ་དང་། ། དབང་མེད་འཁོར་
བར་འཁྱམས་པའི་སེམས་རྣམས། ། རང་རང་སྡུག་བསྔལ་རྒྱུ་འབྲས་དང་
བྲལ་ནས། ། ཞིང་མཆོག་ཤམྦྷ་ལ་རུ་སྐྱེ་བར་ཤོག ། སྡོམ་པ་གསུམ་གྱིས་
རྒྱུད་རྣམས་ལེགས་བསྡམས་ཏེ། ། ཐུན་མོང་ཐུན་མིན་སྔོན་འགྲོའི་ལམ་
ཞུགས་ནས། ། སྦྱོར་བ་ཡན་ལག་དྲུག་གི་རིམ་པ་ལ། ། ཉམས་སུ་བླངས་
པའི་དགེ་བའི་རྩ་བ་དེས། ། ཁམས་གསུམ་འཁོར་བའི་སྡུག་བསྔལ་སྟོང་
གྱུར་ཅིག ། ཁྱད་པར་བདག་གི་ལུས་སྲོག་བསྐྱེད་པ་ཡི། ། དྲིན་ཅན་མ་
རྒན་ལྷ་མཚོ་ཞེས་བྱ་བ། ། སྐྱེ་གནས་སྐྱེ་བ་ཚེ་རབས་ཐམས་ཅད་དུ། ། ངན་
སོང་གསུམ་གྱི་སྒྲ་ཡང་མི་གྲགས་ཤིང་། ། སྐྱེ་གནས་ཕྲེང་བ་ཚེ་རབས་ཐམས་
ཅད་དུ། ། དལ་འབྱོར་རྟེན་ཐོབ་དགེ་བའི་བཤེས་གཉེན་གྱིས། ། ནམ་
ཡང་འབྲལ་བ་མེད་ པར་ རྗེས་ བཟུང་ནས། ། རྣམ་མཁྱེན་ལམ་ལ་གོལ་
འཆུགས་མེད་པར་ཤོག ། ཅེས་པའང་རྔ་ཡུལ་སངས་རྒྱས་བཟང་པོ་ལ་མིང་སྐལ་
རང་ལོ་དོན་དྲུག་སྟེང་དུ་བྲིས། །
ཨེ་མ་ཧོ། དུས་གསུམ་རྒྱལ་བ་སྤྲོ་གཞིའི་དབྱིངས་ཉིད་ལས། ། ཟླ་
བའི་དཀྱིལ་འཁོར་ལྷུན་རྫོགས་ཡེ་དག་ངང་། ། འདི་ནས་བཟུང་སྟེ་རང་
རིགས་ངོ་མཐོང་བར། ། རང་སྣང་ཆོས་སྐུ་འཕགས་མ་གསལ་བར་ཤོག །
ཤར་གྲོལ་ངོ་བོ་འགག་མེད་ལོངས་སྐུའི་ཞིང་། ། ཐིག་ལེ་ཐིག་ཕྲན་འཁྲུགས་
121



པའི་འོད་ཀློང་དུ། ། རང་ལུས་དབྱེར་མེད་ཐ་མལ་རླུང་འགགས་ནས། །
གདོད་མའི་འཕགས་མ་ལོངས་སྐུ་མངོན་གྱུར་ཤོག ། ཐ་མལ་ལུས་ཀྱི་སྣང་
བ་རང་ སངས་ནས། ། འབད་མེད་སྤྲུལ་བ་རབ་འབྱམས་དུས་གཅིག་
ཏུ། ། བསམ་ཁྱབ་སྤྲུལ་སྐུ་འཕགས་མ་སྒྲོལ་མའི་ཚོགས། ། མ་རྣམས་
འཁོར་བའི་དྲུང་ནས་འདྲེན་ནུས་ཤོག ། བསླུ་མེད་གཏན་གྱི་སྐྱབས་གཅིག་
རྗེ་བཙུན་མ། ། འདི་དང་ཕྱི་མ་ངན་འགྲོའི་གནས་ངན་ལས། ། བུ་གཅིག་
མ་ལྟར་བརྩེ་གདུང་དཔུང་བསྐྱེད་ལ། ། རང་གཞན་ཐར་བའི་གྲོང་དུ་མྱུར་
སྐྱོལ་ཅིག ། ཁྱད་པར་བདག་དང་འབྲེལ་ཐོགས་ཐམས་ཅད་ཀུན། ། ཚེ་
འདིར་ལས་རླུང་འཚུབ་མའི་འཇིགས་པས་མནར། ། ཕྱི་མ་ངན་སོང་དམྱལ་
བར་འགྲོ་དགོས་ན། ། བྱམས་བརྩེས་དབུགས་དབྱུང་མཛོད་ཅིག་རྗེ་བཙུན་
མ། ། ལས་དབང་བཙན་པོའི་དབང་མེད་ཆད་པས་མནར། ། ཕྱི་ནང་
དུས་ངན་འཚུབ་མའི་མེ་ཡིས་བསྲེགས། ། བཟོད་གླགས་མེད་པའི་སྡུག་
བསྔལ་བྱུང་བའི་ཚེ། ། བདེ་ཆེན་ཞིང་དུ་སྐྱོལ་ཅིག་རྗེ་བཙུན་མ། ། སྐྱེ་ཞིང་
སྐྱེ་བ་ཚེ་རབས་ཐམས་ཅད་དུ། ། རྣམ་དག་བསླབ་པ་གསུམ་གྱིས་རྒྱུད་སྨིན་
ནས། ། འཁོར་བའི་མཚོ་ཆེན་མ་ལུས་སྐེམ་པ་དང་། ། ཡི་དམ་སྒྲོལ་མའི་
ཞབས་དྲུང་མངོན་མཛེས་ཤོག །
བཀྲ་ཤིས་ནི། ཨོཾ། བཀྲ་ཤིས་ཕུལ་བྱུང་ལྷག་པའི་ལྷ་མོ་ཡིས། །
མཁའ་མཉམ་འགྲོ་ལ་བདེ་ཆེན་ཉེར་སྩོལ་ཏེ། ། དབུལ་ཕོངས་འཇིགས་
བརྒྱད་བདུད་དཔུང་བཅོམ་ནས་ཀྱང་། ། ཡངས་པའི་རྒྱལ་ཁམས་བདེ་བའི་
བཀྲ་ཤིས་ཤོག ། ཚོགས་གཉིས་རབ་བསགས་ཡོན་ཏན་བརྒྱ་ཕྲག་ལྡན། །
མ་རྣམས་ རྗེས་ བཟུང་ གཏན་ བདེའི་ ས་ ལ་ འགོད། ། ཚངས་ དབྱངས་
འགགས་མེད་ཆོས་སྒྲ་ལེགས་པར་སྒྲོག ། ནང་བཅུད་འགྲོ་རྣམས་རྒྱས་པའི་
X། ། ཁྱེད་ཐུགས་འོད་གསལ་འཁོར་འདས་དབྱིངས་ཉིད་ལ། ། བཟང་
122



ངན་རྟོག་ཚོགས་ཡེ་ནས་མ་མཆིས་པའི། ། ནམ་མཁའ་ལྟ་བུ་འགྲོ་བ་ཡོངས་
ལ་ཁྱབ། ། དམིགས་མེད་ཆོས་སྐུ་ཐུགས་ཀྱིས་ x། ། ཀུན་ནས་དགའ་བའི་
ལྷག་བསམ་རྣམ་དག་གི ། རྒྱལ་བསྟན་བཤད་སྒྲུབ་རྒྱ་མཚོའི་མཛོད་འཛིན་
པ། ། ཐབས་ལམ་གསང་སྔགས་ཉེ་བ་ཚེ་འདི་ལ། ། རྫོགས་པའི་སངས་
རྒྱས་ཐོབ་པའི་བཀྲ་ཤིས་ཤོག ། ཅེས་དགོས་ཆེད་སྐབས་སུ་བབས་ན་མཁོ་བ་སྐལ་
ལྡན་གྱིས་བྲིས། །
ཀུན་ཉོན་གློ་བུར་དྲི་མ་གཤིས་ནས་དག ། བདེ་གཤེགས་སྙིང་བོ་ཉི་
ཟླ་ལྟ་བུར་གསལ། ། སྟོང་གཟུགས་ཕྲ་ཕབ་བརྒྱད་ལྡན་སྤྲུལ་བའི་སྐུ། ། ས་
ལམ་དུས་གཅིག་རང་ཞལ་མངོན་གྱུར་ཅིག ། རང་སློབ་ཇོ་མོ་ཆོས་དབྱིངས་
སྒྲོལ་མ་ལ་མིང་སྐལ་རང་ལོ་གྱ་གཅིག་སྟེང་དུ་བྲིས། །
ན་མ་ཤྲཱི་ཀཱ་ལ་ཙཀྲ་ཡ། རྣམ་ཀུན་མཆོག་ལྡན་འཁོར་འདས་ཀུན་ཁྱབ་
དབྱིངས། ། དུས་ཀྱི་འཁོར་ལོ་དྲུག་བརྒྱ་སོ་དྲུག་དང་། ། ཞི་ཁྲོ་རབ་
འབྱམས་དཀྱིལ་འཁོར་ཚད་ལས་འདས། ། རང་རིག་རང་གསལ་ངང་ནས་
ཞལ་མཐོང་ཤོག ། དེ་མ་ཐོབ་ཀྱི་ཚེ་རབ་ཐམས་ཅད་དུ། ། ཟབ་ལམ་རྡོ་རྗེ་
རྣལ་འབྱོར་ཡན་ལག་དྲུག ། རྫོགས་རིམ་བདེ་སྟོང་ཡེ་ཤེས་ལེགས་བསྒོམ་
ནས། ། ཁྱབ་བདག་རྡོ་རྗེ་སེམས་དཔའ་འགྲུབ་པར་ཤོག ། ཚེ་རབས་སྐྱེ་
བ་ཀུན་ཏུ་བླ་མ་དང་། ། དབྱེར་མེད་དུས་ཀྱི་འཁོར་ལོས་རྗེས་བཟུང་སྟེ། །
རིམ་གཉིས་ཟབ་མོའི་ལམ་མཆོག་མྱུར་བགྲོད་ནས། ། གཏན་བདེའི་དཔལ་
ལ་འབྲལ་མེད་སྤྱོད་པར་ཤོག ། འབྲེལ་ཐོགས་སེམས་ཅན་གཅིག་ཀྱང་མ་
ལུས་པ། ། སྡུག་བསྔལ་རྒྱུ་འབྲས་དང་བཅས་རྣམ་བྲལ་ཏེ། ། དག་པའི་
ཞིང་མཆོག་དཔལ་ལྡན་ཤམྦྷ་ལར། ། སྐྱེས་ནས་གཟུགས་སྐུའི་སེམས་ཅན་
དོན་བྱེད་ཤོག ། ཅེས་བླ་མ་བཀྲ་ཤིས་རྣམ་རྒྱལ་ལ་མཁོ་ཕྱིར་མིང་སྐལ་རང་ལོ་དོན་
དྲུག་སྟེང་དུ་བྲིས། །
123



ཆོས་དབྱིངས་གདོད་ནས་རྣམ་དག་དཀྱིལ་འཁོར་ལས། ། རྩ་བརྒྱུད་
བླ་མ་འཕགས་མ་སྒྲོལ་མ་དང་། ། མཁའ་འགྲོ་ཆོས་སྐྱོང་དཀར་ཕྱོགས་ལྷ་
རྣམས་ལ། ། གསོལ་བ་འདེབས་སོ་བདག་རྒྱུད་བྱིན་གྱིས་རློབས། ། འདི་
དང་ཕྱི་མ་བར་དོའི་གནས་སྐབས་སུ། ། འཕྲལ་རྐྱེན་ངན་པའི་དབང་དུ་མི་
གཏོང་ཞིང་། ། གང་བསམ་ཆོས་ཀྱི་བྱ་བ་ལེགས་འགྲུབ་ནས། ། གདོད་མ་
ཆོས་སྐུའི་གཏན་སྲིད་ཟིན་གྱུར་ཅིག ། ཇོ་མོ་སྨོན་ལམ་ལ་མིང་སྐལ་དོན་དྲུག་ལ་
བྲིས། །
འོད་གསལ་བདེ་གཤེགས་སྙིང་བོའི་ནམ་མཁའ་ལས། ། ཐུགས་རྗེའི་
སྦྲང་ཆར་རླབས་འཕྲེང་ལེགས་ཕབ་ནས། ། འགྲོ་དྲུག་སྡུག་བསྔལ་གསུམ་
ལས་བསྒྲལ་ནས་ཀྱང་། ། རང་གནས་ རྟག་ བདེའི་དཔལ་ལ་ སྤྱོད་ པར་
ཤོག ། ཇོ་མོ་གོས་དཀར་ལྷ་མོར་མིང་སྐལ་རང་ལོ་གྱ་གཅིག་སྟེང་བྲིས། །
རྣམ་ དག་ ཚུལ་ ཁྲིམས་གཙང་མའི་ ས་ གཞི་ལ། ། ཉམས་རྟོགས་
ཨུཏྤལ་གསར་བ་ལྟ་བུར་རྒྱས། ། དབྱིངས་རིག་དབྱེར་མེད་ཚེ་ཆོས་མཐར་
ཕྱིན་ནས། ། ཕྱི་མ་ཤམྦྷ་ལ་རུ་སྐྱེ་བར་ཤོག ། རང་སློབ་ཇོ་མོ་འཕགས་མ་ལ་
མིང་སྐལ་ནས། །
སངས་རྒྱས་ཀུན་དངོས་རྡོ་རྗེ་བཟང་བོ་ཡིས། ། རྗེས་བཟུང་སྐལ་
ལྡན་གདུལ་བྱ་འདྲེན་པའི་གཉེན། ། འདི་ཕྱིའི་སྐྱབས་མཛད་དྲིན་ཅན་བླ་
མ་རྗེ། ། ཕྱམ་གཅིག་ཤམྦྷ་ལ་རུ་སྐྱེ་བར་ཤོག ། སློབ་བུ་ཆོས་བསམ་ལ་མིང་
སྐལ་ནས་རང་ལོ་དོན་དགུའི་སྟེང་དུ་བྲིས། །
ཚུལ་ཁྲིམས་རྣམ་པར་དག་པས་གཞི་བཟུང་སྟེ། ། སྨོན་ལམ་དྲི་མ་
མེད་པས་མཚམས་སྦྱར་ནས། ། སྦྱིན་སོགས་དཀར་པོ་དགེ་བས་གྲོགས་བྱས་
ཏེ། ། དལ་འབྱོར་རྟེན་བཟང་ཐོབ་པར་བྱིན་གྱིས་རློབས། །རྩ་རྒྱུད་བླ་མ་
ཐུགས་རྗེ་ཅན་རྣམས་ཀྱིས། ། རྗེས་བཟུང་ཐག་ཆེན་ལམ་ལ་གོམས་པའི་
124



མཐུས། །རྒྱུ་མའི་འཕྲུལ་འཁོར་བཙན་པོའི་རྫོང་བཤིགས་ཏེ། ། བདེ་
གཤེགས་སྙིང་བོ་མངོན་དུ་འགྱུར་བར་ཤོག ། ཅེས་རང་སློབ་དམ་པ་དགའ་
ལྡན་ལ་མིང་གེ་སྐལ་ལྡན་ནས་རང་ལོ་དོན་དགུའི་སྟེང་དུ་བྲིས། །
ཆོས་དབྱིངས་གདོད་མ་ཆོས་སྐུའི་དབྱིངས་ཉིད་ལས། ། རྩ་བའི་བླ་
མ་འཕགས་མ་དབྱེར་མེད་ལ། ། གསོལ་བ་འདེབས་སོ་ཐུགས་རྗེས་བྱིན་
གྱིས་རློབས། ། སྐྱེ་བ་འདི་དང་ཚེ་རབས་ཐམས་ཅད་དུ། ། ཆོས་མིན་ལོག་
ལྟ་སྐད་ཅིག་མི་སྐྱེ་སྟེ། ། ཕྱི་ནང་གསང་བའི་བར་ཆད་མི་འབྱུང་ཞིང་། །
ཆོས་མཐུན་ལེགས་ཚོགས་འབད་མེད་ལྷུན་གྲུབ་མཛོད། ། ནམ་ཞིག་རྒྱུ་མའི་
འཕྲུལ་འཁོར་ཞིག་པའི་ཚེ། ། འབྱུང་བཞིའི་ཐུམ་སྡུད་སྣང་མཆེད་ཐོབ་
གསུམ་སོགས། ། འཇིགས་སྐྲག་ རང་ངོ༌ རང་ གིས་ ཤེས་ནས་ ཀྱང་། །
དབྱིངས་རིག་དབྱེར་མེད་རང་ངོ་ཟིན་པར་ཤོག ། ཚེ་རབས་སྐྱེ་བ་གང་
དང་གར་སྐྱེས་ཀྱང་། ། བླ་མ་རྗེ་བཙུན་འཕགས་མས་རྗེས་བཟུང་སྟེ། ། མ་
ཡི་བུ་ལ་བརྩེ་གདུང་ཇི་བཞིན་དུ། ། སྐད་ཅིག་དབྱེར་མེད་རྟག་ཏུ་སྐྱོང་གྱུར་
ཅིག ། ཤུག་ནང་ཆོས་མཐུན་ལ་མིང་རྒེ་ སྐལ་ ལྡན་ནས་ རང་ལོ་དོན་ལྔའི་སྟེང་དུ་
བཤད། ཡེ་གེ་བ་ནི་མཁའ་ཁྱབ་དཔལ་གྱིས་ཤིང་ཕག་ཟླ་ཚེས་བཟང་བོར་བྱས། །
ན་མོ་གུ་རུ། ། དལ་བརྒྱད་འབྱོར་བཅུ་ཚང་བའི་མི་ལུས་འདི། །
དོན་མེད་ཆུད་ཟོས་སྟོང་ལོག་མི་བྱ་བར། ། ཐུན་མོང་སྔོན་འགྲོའི་ལམ་གྱིས་
གཞི་བཟུང་སྟེ། ། ཆོས་རྣམས་ཀུན་གྱིས་རང་རྒྱུད་འདུལ་བར་ཤོག །
བསྐྱེད་རིམ་ལྷ་ཡི་རྣལ་འབྱོར་དང་འབྲེལ་བའི། ། རྫོགས་རིམ་ཡན་ལག་
དྲུག་པོ་བསྒོམ་པའི་མཐུས། ། རྟགས་སྣང་སྟོང་གཟུགས་ཐམས་ཅད་ངོ་
འཕྲོད་ནས། ། སྐྱེ་འཆི་བར་དོ་འཁྲུལ་སྣང་རང་སངས་ཤོག ། ཇོ་མོ་
བདག་གི་འདི་ སྣང་ནུབ་པའི་དུས། ། བླ་མའི་ཐུགས་ དང་ རང་ སེམས་
125



དབྱེར་མེད་པ། ། རྒྱུ་ལུས་ཕུང་ཁམས་དཔལ་འབྱོར་ལོངས་སྤྱོད་ལ། །
ཆགས་ཞེན་མེད་པར་བྱ་ལྟར་འཕུར་བར་ཤོག ། དབྱིངས་རིག་གདོད་མ་
ཆོས་སྐུ་རྟག་བརྟན་དང་། ། འོད་གསལ་སྟོང་གཟུགས་རྣམས་ཀུན་མཆོག་
ལྡན་ནས། ། འཁྲུལ་བ་རང་སངས་བདེ་གཤེགས་སྙིང་བོ་ཡི། ། རང་ཞལ་
མངོན་མཐོང་སངས་རྒྱས་ཐོབ་པར་ཤོག ། ཁམས་གསུམ་འགྲོ་དྲུག་སྡུག་
བསྔལ་གྱིས་མནར་བའི། ། མ་རྒན་སེམས་ཅན་ཐུགས་རྗེས་ལེགས་བཟུང་
སྟེ། ། བདེ་ཆེན་དག་པའི་ཞིང་དུ་ལེགས་སྐྱེས་ནས། ། གདོད་མ་ཆོས་སྐུའི་
དབྱིངས་སུ་སངས་རྒྱས་ཤོག ། མིང་གེ་སྐལ་ལྡན་རང་ལོ་བརྒྱད་ཅུའི་སྟེང་དྲོས་
ཐུན་ནང་དུ་ཇོ་མོ་དཔའ་སྐྱིད་ལ་བྲིས། །
རབ་དཀར་རྒྱུ་ལུས་གངས་ཀྱི་རི་བོ་ལ། ། གློ་བུར་དྲི་མའི་འཁྲུལ་བ་
རང་སངས་ནས། ། སྟོང་གཟུགས་སྐུ་དང་ཞིང་ཁམས་མྱུར་མངོན་ཏེ། །
རྣམ་མཁྱེན་གདོད་མའི་བཙན་ས་ཟིན་གྱུར་ཅིག །
རྣམ་དཀར་དགེ་བའི་མཐུ་དང་ནུས་པ་འདི་ལ་བསྟེན་ནས་སྤྱིར་
སངས་རྒྱས་ཀྱི་བསྟན་པ་དང་ཡང་དགོས་ངེས་དོན་མཐར་ཐུག་གི་གྲུབ་
མཐའ་འཛིན་པ་སངས་རྒྱས་གཉིས་པ་ཀུན་མཁྱེན་དོལ་པོ་བ་ཤེས་རབ་རྒྱལ་
མཚན་དཔལ་བཟང་བོ་དང་དཔལ་འཁོར་ལོ་སྡོམ་པ་མིའི་རྣམ་རོལ་དུ་ཤར་
བ་རྗེ་ཏཱ་ར་ནཱ་ཐ། རང་ལ་སངས་རྒྱས་ལས་བཀའ་དྲིན་ཆེ་བ་བདག་ཅག་གི་
རྩ་བའི་བླ་མ་ངག་དབང་རྡོ་རྗེ་བཟང་བོ་སོགས་བླ་མ་དམ་པ་གོང་མ་རྣམས་ཀྱི་
ཐུགས་དགོངས་ཡོངས་སུ་རྫོགས་པ་དང་བདག་ཅག་དཔོན་སློབ་རྣམས་ཀྱི་
དམ་ཚིག་ཉམས་ཆགས་ལྷག་ལུས་མེད་པར་བྱང་བ་དང་རྒྱུ་སྦྱོར་བ་ཡོན་གྱི་
བདག་པོ་བླ་མ་སངས་རྒྱས་འོད་ཟེར་སོགས་ཀྱི་སྐུ་ཁམས་བཟང་ཞིང་མཐར་
ཐུག་རྫོགས་ པའི་ སངས་ རྒྱས་ཀྱི་གོ་འཕང་འཐོབ་ པ་ དང་ རྒྱུ་ ཟས་ཚེགས་
126



གསུམ་གྱི་འབྲེལ་བ་ཆེ་ཕྲ་གང་ཡོད་ཐམས་ཅད་དང་ད་ལྟ་རྩ་བའི་ཕ་མའི་ཐོག་
དྲངས་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་སྐུ་བཞིའི་
དབང་ཕྱུག་ རྒྱལ་ བ་ རྡོ་ རྗེ་ འཆང་ གི་ གོ་ འཕང་ མྱུར་ དུ་ ཐོབ་ པའི་ རྒྱུར་
བསྔོའོ། །
བདག་གཞན་དུས་གསུམ་བསགས་པའི་དགེ་བ་འདིས། ། སྡོམ་
གསུམ་དམ་ཚིག་ཉམས་ཆགས་ཅི་མཆིས་དང་། ། གློ་བུར་འཁྲུལ་བའི་དྲི་མ་
ཀུན་དག་ནས། ། བདེ་གཤེགས་སྙིང་བོའི་རང་ཞལ་མངོན་གྱུར་ཅིག །
ཅེས་རབ་བྱུང་བཅུ་བདུན་པའི་ནང་ཚན་ལྕགས་ཕོ་འབྲུག་གི་ལོ་
ཧོར་ཟླ་བཅུ་བའི་ཚེས་བཅོ་ལྔའི་ཉིན་ནས་མགོ་བཟུང་སྟེ་ཟླ་བ་བཅུ་གཅིག་གི་ གནམ་
གང་ལ་མཇུག་རྫོགས་ཟླ་བ་བཅུ་གཉིས་པའི་ཚེས་གཅིག་ལ་དགའ་སྟོན་ཚོགས་འཁོར་
བྱེད་སྐབས་མིང་རྒེ་སྐལ་ལྡན་གྱིས་རང་ལོ་བརྒྱད་ཅུའི་སྟེང་ལྷ་དབང་ཐང་དགོན་ཆུང་
ནས་བྲིས། །
ཆོས་དབྱིངས་སྐྱེ་འགག་གནས་གསུམ་བྲལ་བའི་ངང་། ། མ་བཅོས་
ལྷུག་པར་རང་བབས་གདོད་མའི་གཤིས། ། ཡེ་གཞི་དོན་གྱིས་སངས་རྒྱས་
འདུ་བྲལ་མེད། ། རང་ཞལ་བདེ་གཤེགས་སྙིང་བོ་མཐོང་བར་ཤོག ། ཆོས་
རྗེའི་ཇོ་མོ་དམ་གཙང་འགྱུར་མེད་མཚོ་ལ་མིང་གེ་སྐལ་ལྡན་གྱིས་བྲིས། །
རྣམ་དག་ཚུལ་ཁྲིམས་གཙང་མས་གཞི་བྱས་ནས། ། རྣལ་འབྱོར་
ཡན་ལག་དྲུག་གི་ལམ་བསྒོམ་སྟེ། ། བྲལ་འབྲས་གདོད་མ་ཆོས་སྐུའི་རང་ངོ་
ཟིན། ། སྐྱེ་བ་འདི་ལ་སངས་རྒྱས་ཐོབ་པར་ཤོག ། སློབ་བུ་དགེ་སྟོབས་ལ་
མིང་སྐལ་གྱིས།
ཨེ་མ་ཧོ། བླ་མ་དཀོན་མཆོག་གསུམ་ལ་གསོལ་བ་འདེབས། ། འདི་
ཕྱི་བར་དོ་ཚེ་རབས་ཐམས་ཅད་དུ། ། བསམ་སྦྱོར་ཆོས་དང་མཐུན་པའི་
ལམ་ཞུགས་ནས། ། རྫོགས་པའི་སངས་རྒྱས་ཐོབ་པར་བྱིན་གྱིས་རློབས། །
ཇོ་རྒན་མ་སྲིང་མོ་བསོ་ཀྱ་ལ་མིང་སྐལ་གྱིས་བྲིས། །
127



སྐལ་བཟང་བླ་མ་དམ་པས་རྗེས་བཟུང་བས། ། ཡན་ལག་དྲུག་གི་
ལམ་ལ་མཐུན་རྐྱེན་ལྡན། ། རང་གཞན་ཐར་བའི་གྲུ་གཟིངས་ལ་བརྟེན་
ནས། ། ཚེ་གཅིག་ སངས་ རྒྱས་ ཐོབ་པར་བྱིན་གྱིས་རློབས། ། ཞེས་ རྟེན་
འབྲེལ་ལེགས་པར་ཤར་ཚེ་རང་སློབ་མཆོག་གྱུར་སྤྲུལ་མིང་བ་བསྟན་འཛིན་རྣམ་རྒྱལ་ལ་
མིང་སྐལ་ནས་བྲིས། །
འདུས་བྱས་ལུས་ཀྱི་སྒོང་རྒྱུ་འཐོར་བའི་ཚེ། ། ལམ་གྱི་རིག་པ་གདོད་
མའི་གཞི་དབྱིངས་ངང་། ། འབད་རྩོལ་ མེད་ པར་ རང་ངོ་ལེགས་ ཟིན་
ནས། ། ཁྱབ་བདག་གདོད་མའི་བཙན་ས་ཟིན་གྱུར་ཅིག ། བསེ་དགོན་བཱ་
ཀུ་ལི་ལ་སྐལ་ལྡན་ནས་བྲིས། །
བླ་མ་ཡི་དམ་སངས་རྒྱས་བྱང་སེམས་དང་། ། དཔལ་ལྡན་དུས་ཀྱི་
འཁོར་ལོའི་བསྙེན་སྒྲུབ་མཐུས། ། འདས་མ་སྨོན་ལམ་སྐྱིད་སོགས་སེམས་
ཅན་རྣམས། ། ངན་འགྲོའི་ལམ་ལས་མྱུར་དུ་ཐར་བར་ཤོག ། སྐྱེ་བ་འདི་
དང་མ་འོངས་ལུས་བླངས་ཚེ། ། དག་ཞིང་སྤྱི་དང་ཁྱད་པར་སྔགས་ཞིང་
མཆོག ། ཤམྦྷ་ལ་ཡི་ཡུལ་བཟང་དེར་སྐྱེས་ནས། ། ཁམས་དྲུག་རྡོ་རྗེའི་
གདན་པ་མཆོག་ཐོབ་ཤོག ། ཁྱད་པར་ཐུན་མོང་སྔོན་འགྲོས་རྒྱུད་སྦྱོང་
ནས། ། དངོས་གཞི་ ཡན་ལག་དྲུག་གི་རིམ་པ་རྣམས། ། ཚུལ་བཞིན་
ཉམས་སུ་བླངས་པ་དེ་བཞིན་དུ། ། རང་རང་ཐད་ཀྱི་ཉམས་རྟོགས་སྐྱེ་བར་
ཤོག ། དེ་ལྟར་སྨོན་ལམ་བཏབ་བ་ཇི་བཞིན་དུ། ། བླ་མ་མཆོག་གསུམ་རྒྱུ་
འབྲས་བསླུ་མེད་དང་། ། ཆོས་དབྱིངས་འགྱུར་མེད་བདེན་པའི་ནུས་པ་
ཡིས། ། དེ་ལྟར་འགྲུབ་ནས་སེམས་ཅན་དོན་བྱེད་ཤོག ། དུས་འཁོར་བ་
ཆོས་འབྱོར་སོགས་ལ་གཙང་སྐུལ་ནས་བྲིས། །
དྲི་ཅན་རྩ་བའི་བླ་མའི་ཐུགས་རྗེས་གཟིགས། ། ནམ་ཞིག་འཆི་བ་
128



ཐོག་ཏུ་བབས་པའི་ཚེ། ། དབྱིངས་རིག་དབྱེར་མེད་ལྟ་བའི་གདེང་ཆེན་
ངང་། ། གདོད་མ་ཆོས་སྐུའི་དབྱིངས་སུ་སངས་རྒྱས་ཤོག ། གལ་ཏེ་བར་
དོའི་སྣང་བ་ངོ་ཤེས་ན། ། འཁྲུལ་སྣང་ལོགས་ནས་གྲུབ་པ་སྤུ་ཙམ་མེད། །
རྒྱུ་འཕྲུལ་དྲ་བའི་ཐིག་ལེ་ཐིག་ཕྲན་ངང་། ། རྒྱལ་བ་ལོངས་སྐུའི་བཙན་ས་
ཟིན་པར་ཤོག ། དེ་ཡང་སྐྱེ་སྲིད་ཕྱི་མ་འཆར་གྱུར་ན། ། འགྲོ་དྲུག་ཕ་མ་
སེམས་ཅན་ཐམས་ཅད་དང་། ། མ་བུ་ལྷག་གི་གཅེས་སྤྲས་ཆེན་པོ་ཡིས། །
ཕྱམས་གཅིག་སྤྲུལ་སྐུའི་རང་ཞལ་མཐོང་བར་ཤོག ། ཅེས་སྐུ་གསུམ་ངོ་སྤྲོད་
དྲན་གསོ་ཙམ་སྒོམ་ཆེན་ཕྱི་ནང་མ་འཛོལ་བ་འཚོགས་ཆེན་ཞལ་ངོ་པོ་པོ་ལ་མིང་སྐལ་
རང་ལོ་གྱ་གཅིག་ལྕགས་སྦྲུལ་ལོའི་ཟླ་༧ཚེས་༡༠ལ་འུག་པའི་སྐད་དུ་བྲིས། ། །
129



སྐྱེས་ཆེན་གཞན་གྱིས་ཕུལ་བའི་
ཞབས་བརྟན་གསོལ་
འདེབས་ཀྱི་སྐོར།
ཐོག་མཐའ་དབུས་བྲལ་ཆོས་དབྱིངས་ཡེ་ཤེས་གཤིས། ། གདོད་ནས་
དོན་དམ་དཀྱིལ་འཁོར་རྒྱ་མཚོའི་བདག ། སྐྱབས་མཆོག་རིན་ཆེན་རྣམ་
གསུམ་ དོན་ དམ་ དབྱིངས། ། ཚེ་ ལྷ་ རྣམ་ གསུམ་ ཚེ་ ཡི་ དབང་ བྱེད་
མཐུས། ། ངེས་གསང་རྒྱལ་བསྟན་གདུལ་བྱའི་ཁམས་མཐུན་བཞིན། །
ཟས་གོས་ཆོས་ཀྱི་བསྡུ་བཞིས་འགྲོ་མང་སྐྱོང། ། དཔལ་ལྡན་བླ་མ་འགྲོ་བ་
འདྲེན་པའི་མགོན། ། བསྐལ་བརྒྱར་ཞབས་ཟུང་བརྟན་པོར་རྟག་བཞུགས་
གསོལ། ། ཅེས་པའི་སྨོན་ཚིག་འདོད་དོན་མྱུར་འགྲུབ་འདི་གང་གིས་ བཀའ་དྲིན་
གྱིས་བསྐྱངས་བའི་སློབ་བུ་དམ་པ་བསྟན་འཛིན་འཕྲིན་ལས་ཀྱི་མོས་འདུན་བཞིན་ངག་
དབང་ཡོན་ཏན་བཟང་བོས་གུས་པས་བྲིས་པའོ། །
དམ་པས་རྗེས་བཟུང་རྣམ་དག་ཁྲིམས་ཀྱིས་བརྒྱན། ། ཐོས་པས་
རྒྱུད་སྦྱངས་སྒྲུབ་པའི་རྒྱལ་མཚན་འཛིན། ། གདུལ་བྱའི་ཚོགས་རྣམས་བརྩེ་
བས་ཐུགས་རྗེས་ བཟུང་། ། ངག་དབང་སྐལ་ ལྡན་རྒྱ་མཚོར་གསོལ་ བ་
འདེབས། ། བླ་མ་དཀོན་མཆོག་གསུམ་གྱི་བྱིན་རླབས་དང༌། ། ཚེ་ལྷ་རྣམ་
གསུམ་ཐུགས་བསྐྱེད་རྒྱ་མཚོའི་མཐུས། ། རང་གཞན་དུས་གསུམ་དགེ་བ་
དཔག་མེད་ཀྱིས། ། དཔལ་ལྡན་བླ་མའི་སྐུ་ཚེ་བརྟན་གྱུར་ཅིག ། ཅེས་
དཔལ་ལྡན་བླ་མའི་ཞབས་བརྟན་གསོལ་འདེབས་དད་པའི་ནོར་བུ་བྱིན་རླབས་མཆོག་
130



སྩོལ་ཞེས་བྱ་བ་འདི་ཡང་གང་གི་སློབ་བུ་དད་པ་དང་ལྡན་པ་མཁས་དབང་སོགས་ཀྱིས་
བསྐུལ་བ་ཙམ་ལ་གཙང་ཆེན་མཆོག་གི་སྤྲུལ་མིང་བའི་གཟུགས་བརྙན་ངག་དབང་གིས་
བྲིས། །
ཨོཾ་ སྭ་ སྟི། ། ཀུན་ ཁྱབ་ བདེ་ ཆེན་ འགྱུར་ མེད་ དགའ་ བཞིའི་
དཔལ། ། སྐལ་བ་བཟང་པོའི་དད་ལྡན་སློབ་མ་ལ། ། སྐད་ཅིག་སྒྲིབ་དག་
སྐུ་ བཞི་ མངོན་ མཛད་ པ། ། དཔལ་ ལྡན་ བླ་ མ་ མཆོག་ ལ་ གསོལ་ བ་
འདེབས། ། གསང་གསུམ་ཡོན་ཏན་མི་ཟད་རྒྱན་འཁོར་ལོ། ། བསྐལ་མང་
སྔོན་ནས་ཐུགས་བསྐྱེད་དམ་བཅའི་ཁུར། ། ཞབས་སྐྱེས་རྡོ་རྗེའི་མདུད་རྒྱ་
མི་གྲོལ་བར། ། འཆི་མེད་ཚེ་ལྷ་རྣམ་གསུམ་རྗེས་འགྲོ་རུ། ། བཞུགས་ཏེ་
ངེས་དོན་སྒྲུབ་བརྒྱུད་སྤེལ་བར་ཤོག ། མདོ་རྒྱུད་མན་ངག་དབང་ལུང་ཆུ་
བོ་བཞི། ། ཇི་བཞིན་མ་ནོར་ཀུན་མཁྱེན་མ་དྲོས་ཀླུང་། ། འདྲེན་བྱེད་ཁྱེད་
མིན་གཞན་ནམ་སུ་མ་མཆིས། ། དེ་ཕྱིར་ངེས་གསང་བསྟན་པ་གསལ་གྱུར་
ཅིག ། ཆོས་ཉིད་རྟག་བརྟན་བདེན་པའི་ཏིང་ངེ་འཛིན། ། ཀུན་རྫོབ་རྒྱུ་
འབྲས་བསླུ་བ་མེད་པ་དང་། ། རིན་ཆེན་རྣམ་གསུམ་མཐུ་ལྡན་བསྟན་སྲུང་
མཐུས། ། དཔལ་ལྡན་བླ་མའི་ཞབས་པད་བསྐལ་བརྒྱར་བརྟན། ། སྤངས་
རྟོགས་ཡོན་ཏན་སྲིན་བུའི་འོད་ལས་དམན། ། ལྷག་བསམ་ཉིན་མོར་བྱེད་
ལ་འགྲན་བཟོད་པ། ། བདག་ཅག་རེ་བའི་འདོད་པ་ཡོངས་རྫོགས་ཏེ། །
སྨོན་དོན་གེགས་མེད་འགྲུབ་པའི་བཀྲ་ཤིས་ཤོག ། ཅེས་བསེ་དགོན་སྤྲུལ་བའི་
སྐུ་མཆོག་ལེགས་པའི་བློ་གྲོས་སོགས་གང་གི་སློབ་ཚོགས་རྣམས་ཀྱི་བསྐུལ་ངོར་མཁར་
སྤྲུལ་པྲཉྫ་དྷརྨ་ཝརྟིས་རྟེན་འབྲེལ་དུ་བྲིས་པ་སརྦ་མངྒ་ལཾ། །
དྲི་མེད་མཚོ་བྱུང་པདྨ་ཀ་ར་ཡི། ། གསང་གསུམ་ཟློས་གར་འཛིན་
པའི་སྐལ་ལྡན་བུ། ། གདུལ་བྱའི་མོས་མཚོར་ཡང་ཡང་ཤར་ནུབ་བྲལ། །
131



ཞབས་པད་སྲིད་མཐར་ཁྱབ་པའི་བཀྲ་ཤིས་ཤོག ། བདག་དང་ཉིད་ཀྱི་བུ་
སློབ་ཐམས་ ཅད་ཀྱི། ། བསམ་ བཞིན་ རེ་ སྐོང་ གནོད་ འཚེའི་ བར་ཆད་
ཞི། ། ལྷ་དང་བླ་མའི་ཁྱེད་ཞབས་བརྟན་པ་ལ། །ཐུགས་སྨོན་མཛད་པའི་
བཞེད་དོན་འགྲུབ་གྱུར་ཅིག ། ཅེས་གཏེར་སྟོན་བཀྲ་ཤིས་ཕུན་ཚོགས་ཀྱིས་གུས་
པས་ཕུལ་བའོ། །
རྨད་བྱུང་མཁྱེན་རབ་ལྷ་ཡི་ལམ་ནས་ཐུགས་རྗེའི་ཆུ་འཛིན་འབུམ་
དཀྲིགས་ཤིང་། ། སྐལ་ལྡན་གདུལ་བྱའི་ནོར་འཛིན་ཡངས་བར་ལུང་དང་
རྟོགས་པའི་ལྗོན་བཟང་ཡང་། ། སྨིན་བྱེད་དབང་ལུང་མན་ངག་ཟབ་མོའི་
བདུད་རྩིའི་སྦྲང་ཆར་ཟེགས་མའི་རྒྱུན། ། གཡེལ་མེད་སྩོལ་མཛད་བཤེས་
གཉེན་མཆོག་དེ་སྐལ་བ་རྒྱ་མཚོར་ཞབས་བརྟན་ཤོག ། ཞེས་གང་གི་ཞབས་
རྡུལ་སྤྱི་བོར་ལེན་པ་དོན་ཡོད་ནས་གུས་པས་ཕུལ་ལོ། །
རྨད་བྱུང་ཚོགས་གཉིས་རྒྱ་མཚོ་ལས་འཁྲུངས་པའི། ། འབྲས་བུ་སྐུ་
གཉིས་མངོན་དུ་གྱུར་ཟིན་ཀྱང་། ། གདུལ་བྱའི་དོན་དུ་སློབ་དཔོན་ཚུལ་
འཛིན་པ། ། ངག་དབང་སྐལ་ལྡན་རྒྱ་མཚོར་གསོལ་བ་འདེབས། ། མཆོག་
གསུམ་ལྷ་དང་སྲུང་མའི་བྱིན་རླབས་ཀྱིས། ། དཔལ་ལྡན་བླ་མ་སྲིད་མཐར་
ཞབས་བརྟན་ཅིང་། ། བདག་སོགས་ཚེ་རབས་ཀུན་ཏུ་རྗེས་བཟུང་སྟེ། །
ཐུགས་ཡིད་གཅིག་ཏུ་འདྲེས་པར་བྱིན་གྱིས་རློབས། ། ཅེས་རྗེ་གང་གི་སློབ་
མའི་ཐ་མ་པྲཛྙཱའི་མིང་ཅན་གྱིས་སྙིང་ནས་གསོལ་བ་བཏབ་པའོ། །
ཀུན་མཁྱེན་རྒྱལ་བའི་བསྟན་པའི་སྙིང་བོ་མཆོག ། ངེས་དོན་ལྟ་
བའི་ལམ་བཟང་སྤེལ་བའི་གཉེན། ། སྐལ་ལྡན་རྒྱ་མཚོའི་མགོན་ཁྱེད་གསང་
གསུམ་སྐུ། ། འགྱུར་མེད་རྡོ་རྗེའི་གཤིས་སུ་བརྟན་པར་ཤོག ། ཅེས་སྨོན་
ཚིག་དྲང་སྲོང་ཞལ་རླངས་འདི་ནི་ཨ་མཆོག་མཚན་ཉིད་ཀྱི་ཞིང་ངེའི་སྤྲུལ་མིང་བ་ལུང་
རྟོགས་རྒྱ་མཚོས་ཕུལ། །
སྟོབས་སོགས་ལྡན་པའི་ཀུན་གཟིགས་སྟོན་པ། ། ཞི་བསིལ་དམ་
132



ཆོས་བདུད་རྩིའི་དགའ་སྟོན། ། རིག་གྲོལ་གཉིས་ལྡན་གསུམ་གྱི་བདག་
ཉིད། ། སྐལ་ལྡན་རྒྱ་མཚོའི་ཞབས་པད་བརྟན་ཤོག ། མཁན་སངས་རྒྱས་
རིན་ཆེན། །
སྐལ་བཟང་རྣམ་འདྲེན་བཞི་བའི་རྒྱལ་ཚབ་མཆོག ། སྐལ་ ལྡན་
གདུལ་བྱ་རྒྱ་མཚོའི་གཉེན་གཅིག་བུ། ། མཐའ་ཡས་བསྟན་དང་འགྲོ་བའི་
པད་ཚལ་ཀུན། ། རྒྱས་ཕྱིར་ཉིན་མོའི་མགོན་པོ་ཞབས་བརྟན་ཤོག ། སྐལ་
བཟང་ངག་དབང་དམ་ཆོས། །
བསྔགས་ཚིག་འོད་འབར་ནོར་བུ། །
འཛམ་ཐངཆོས་དབང་།
དོན་དམ་ཆོས་དབྱིངས་ལྷ་ཡི་ལམ་བཟང་དུ། ། ཀུན་རྫོབ་གཟུགས་
སྐུ་སྣ་ཚོགས་ཟློས་གར་ཅན། ། བཤེས་གཉེན་ཉིན་མོའི་ནོར་བུ་སྣ་ཚོགས་
ཀྱི། ། འགྲོ་བློའི་ཨུཏྤལ་སྐྱོང་མཁས་གཏན་གྱི་སྐྱབས། ། སྐལ་ ལྡན་རྒྱ་
མཚོའི་གྲགས་སྙན་ཞགས་པ་ཡིས། ། ཕྱོགས་ཀྱི་འཁོར་ལོ་མུ་ཁྱུད་བསྐྲུན་
པའི་ཚེ། ། དྲེགས་པའི་འགྱེང་བའི་མཁས་གྲུབ་སྟོང་དག་གིས། ། དད་
པའི་ལག་པད་འདབ་མ་ཡང་ཡང་ཟུམ། ། བགྲང་ཡས་དབང་ལུང་གདམ་
པའི་ཆུ་ཕྲན་རྣམས། ། ད་ལྟ་ཁྱོད་ཐུགས་གངས་རི་ལས་འཁྲུངས་ཞེས། །
ལུང་རིགས་འབར་བའི་གར་སྟབས་རབ་སྒྱུར་བའི། ། བཤེས་གཉེན་གསེར་
མིག་འཁྱིལ་རྣམས་བསྔགས་པར་བྲེལ། ། དོལ་བོའི་ལྟ་གྲུབ་འཛམ་བུ་ཆུ་
བོའི་གསེར། ། སྲོག་ལྡན་ལེགས་བཤད་འགག་མེད་རྡོ་རྗེའི་སྒྲ། ། རྒྱལ་བ་
རྒྱ་མཚོའི་དབྱངས་དང་བསྡེབས་ནས་སུ། ། སྙིགས་མའི་རྒུད་པ་ཟ་བའི་
གཤེད་དུ་བཞེངས། ། ཉམས་རྟོགས་གཡུ་རལ་རྒྱས་ཞེས་ཆེར་སྙེམ་པའི། །
133



གྲུབ་རིགས་རི་དྭགས་དབང་བོས་མ་རྙེད་པའི། ། སེམས་ཉིད་རང་ཞལ་
དོན་གྱི་ སངས་ རྒྱས་དེ། ། ལེགས་ མཇལ་དམ་ པའི་དགའ་སྟོན་འདི་ན་
ཤར། ། ཉམས་ལེན་བཅུད་ཀྱི་སྙིང་བོ་ཡོངས་དོར་ཏེ། ། ཐ་སྙད་དབུ་བའི་
གཡེང་ལ་འཁྲིལ་བ་འགས། ། ལོག་སྨྲའི་དུག་མདའ་འཕེན་པ་ཆོས་ཉིད་
དེ། ། དམ་ པའི་གཟིགས་ངོར་རིན་ཐང་གསེར་ལས་ ལྕི། ། སྲིད་ པའི་
འབྱོར་བ་སྒེག་ལྡན་ལུས་ཕྲའི་བཞིན། ། བྱིས་བློ་འབྲིད་པའི་ཐབས་སུ་རབ་
བསྔགས་ཀྱང་། ། ངེས་འབྱུང་སྙིང་ལ་ཉལ་བའི་དམ་པའི་དྲུང་། ། རབ་
བཙོག་དྲི་ངན་འཐུལ་བའི་ཁྱི་རོའི་ སྤུན། ། ན་ རཀ་སྲིན་མོའི་ མཆེ་ བ་
གཙིགས་པའི་ཁར། ། ཞལ་ཟས་བྱེད་པར་བྲེལ་བའི་ལྔ་བདོའི་འགྲོར། །
ཐུགས་རྗེའི་གཟིགས་པ་དུས་ལས་ཡོལ་མིན་ན། ། མཚན་དཔེའི་རྟ་བདུན་
དབང་བོ་ནུབ་མེད་མཛོད། ། ངན་འགྲོའི་གཡང་སར་ཆས་པའི་མ་རྣམས་
ཉིད། ། བརྩེ་ཆེན་ཐུགས་རྗེའི་ཞགས་པས་རབ་དྲངས་ཏེ། ། ཞི་བ་མཆོག་
གི་གྲོང་དུ་སྐྱེལ་ མཁས་ པ། ། རབ་འབྱམསཞིང་གི་རྒྱལ་རྣམས་ཉིད་ལ་
དགྱེས། ། དེ་ལྟར་ཟོལ་མེད་དང་བའི་ཆུ་འཛིན་ལས། ། ལེགས་བཤད་
སྤྲིན་གྱི་མེ་ཏོག་རབ་རྩེན་པས། ། སྐྱེ་དགུའི་དད་པའི་ལོ་ཏོག་བསྐྲུན་པ་
དང་། ། ཆབས་ཅིག་མི་མཐུན་རྡུལ་ཚོགས་ཞི་བར་སྨོན། །
ཞེས་འཇིག་རྟེན་འདི་ན་རིན་ཐང་མཆོག་ཏུ་ཆེ་པའི་སྙན་ཚིག་རིག་པ་སྨྲ་བའི་གྲལ་
མཐའ་བ་ཆོས་ཀྱི་དབང་ཕྱུག་གིས་ རྔ་ཡུལ་དུ་སྤྱི་ལོ་2001ལོའི་ཟླ་11པའི་ཚེས་2 ལ་
འཕྲལ་དུ་ཤར་མར་སྤེལ།།
རྗེ་སྐལ་ལྡན་རྒྱ་མཚོ་ལ་བསྟོད་པའི་ཚིགས་སུ་
བཅད་པ་འགག་མེད་དུང་གི་སྒྲ་
དབྱངས་ཞེས་བྱ་བ་བཞུགས།
134



ཨ་མཁར་བ་དགེ་འདུན་བསྟན་འཛིན། །
ངག་ལ་ངག་གི་དཔལ་སྟེར་སྨྲ་བའི་དབང་། ། ངེས་གསང་ཆོས་ཀྱི་
བགོ་སྐལ་འགྱེད་པའི་གཉེན། ། གསུམ་ལྡན་རྡོ་རྗེ་འཛིན་པའི་རྣམ་རོལ་
སྐུ། ། གདུལ་བྱ་རྒྱ་མཚོའི་མགོན་ལ་གསོལ་བ་འདེབས། ། གསང་སྔགས་
གདམ་ཟབ་མན་ངག་ལ་དབང་བས། ། སྐལ་བཟང་དཔལ་དང་ལྡན་པ་རྒྱ་
ཡངས་ལ། ། ཆོས་དོན་མཚོ་མོར་ཡོངས་རོལ་དངོས་པོ་མཆོག ། སྩོལ་
མཛོད་གསོལ་ལོ་འགྲོ་སྐྱོབ་འཁོར་ལོའི་མགོན། ། དེ་ཡང་འཛིན་མའི་ཁོར་
ཡུག་ན། ། སྙིགས་མའི་རང་མཚང་དར་དྲགས་པས། ། ཡིད་སྲུབས་བྱེད་
པ་ཅི་དགའ་རུ། ། བག་མེད་རྩེན་པ་འདི་ཡི་ཚེ། ། གང་ལ་བག་ཟོན་བསྟེན་
པ་ཡི། ། གཉེན་པོ་ཉིད་དུ་ཁྱོད་སྤྲུལ་བས། ། ཨེ་མ་ཕྱོགས་བཅུའི་སངས་
རྒྱས་ཀྱང༌། ། ཇི་འདྲའི་ཐབས་ཚུལ་ལྡན་པ་ལ། ། དེ་ལྟར་ཁྱོད་སྐུའི་ཉིན་
བྱེད་ཀྱི། ། འཛུམ་ཞལ་འཇིག་རྟེན་ལ་གྲོལ་བས། ། འགྲོ་ཀུན་རབ་དགའི་
སར་བཀོད་ཀྱང་། ། ཡིད་སྲུབས་ཡིད་ལ་མྱ་ངན་བྱིན། ། སྐྱེ་མེད་ཆོས་སྐུའི་
ཀློང་ཡངས་ལ། ། སྐྱེ་འགག་གནས་གསུམ་མི་མངའ་ཡང་། ། སྐྱེ་བའི་སྒྱུ་
འཕྲུལ་རྣམ་རོལ་བར། ། སྐྱེ་བ་ལྔ་བའི་དབྱངས་ཀྱིས་བསྔགས། ། གང་
ཞིག་འཇིག་རྟེན་སྐྱེ་བོ་ཀུན། ། འཁོར་དང་ཉེ་དུ་ལོངས་སྤྱོད་དག ། ཆེད་
དུ་སྒྲུབ་པས་ངལ་ན་ཡང་། ། ཁྱེད་ནི་སྤངས་ལ་སྤྲོ་བ་འཛིན། ། ནམ་ཞིག་
ནག་པོའི་མཐུ་བརྟས་པས། ། སྣང་སྲིད་དགྲ་རུ་ལངས་ནས་སུ། ། ཁྱེད་ལ་
གཤེ་ཞིང་བསྡིགས་ན་ཡང་། ། འཛུམ་ཞལ་རྟག་ཏུ་གྲོལ་དེ་ཅི། ། དྲག་ཞན་
བར་མའི་སྐྱེ་བོ་ཀུན། ། མཛེས་མའི་བཞིན་གྱི་སྐྱི་པགས་ལ། ། ཆགས་མོད་
ཁྱེད་ནི་སྒེག་མོའི་འཛུམ། ། སྐད་ཅིག་ཉིད་ལ་བཟློག་པར་བྱས། ། དེ་ལྟར་
སྤྲོས་པའི་དྲ་བ་བརྒྱ། ། ངེས་འབྱུང་གཅིག་གིས་བཅད་བྱས་པའི། ། ངོ༌
135



མཚར་ལ་ཆགས་བརྒྱ་བྱིན་ཡང་། ། ལྟ་བྱེད་སྟོང་ལ་ཐོལ་གྱིས་སྤྲུལ། །
མཐའ་ཡས་འགྲོ་དོན་ལ་དགོངས་ནས། ། མཐའ་བྲལ་གཞན་སྟོང་དབུ་མའི་
ལམ། ། མཐའ་དག་གཟིགས་པའི་རྟེན་འབྱུང་གིས། ། མཐའ་མེད་སྲིད་
མཚོ་སྐེམ་པར་མཛད། ། འོན་ཀྱང་སྙིགས་མའི་རང་མཚང་ནི། ། ཆེ་ཆེར་
བདོ་ཞིང་བདོ་བའི་ཚེ། ། ཐུབ་བསྟན་རིན་ཆེན་སྣུམ་ཟད་ཀྱི། ། རླུང་ནང་
མར་མེའི་དཔེ་རུ་གྱུར། ། དེ་ཕྱིར་སྒྲུབ་བརྒྱུད་བསྟན་པའི་བཅུད། ། ངེས་
དོན་རྟོན་པ་བཞི་ལྡན་གྱི། ། སྲོལ་བཟང་བ་དན་འཛིན་པའི་ཁུར། ། ཁྱེད་
ཀྱི་གསང་གསུམ་ཁོ་ནར་ རག ། དེས་ན་མགོན་ཁྱོད་སྣང་སྟོང་སྒྱུ་མའི་
སྐུར། ། སྐྱེ་འཆི་བདེ་སྡུག་བགྲེས་རྒུད་མི་མངའ་ཡང་། ། བདག་ཅག་ཚུར་
མཐོང་གདུལ་བྱའི་མོས་ངོ་རུ། ། གཞོམ་མེད་རྡོ་རྗེའི་ཁམས་སུ་བརྟན་པར་
བཞུགས། ། བཞུགས་ནས་བདག་སོགས་སེམས་ཅན་ཀུན། ། ཀུན་མཁྱེན་
རྒྱལ་བའི་གོ་འཕང་ལ། ། ལ་འུར་འགོད་པའི་དགའ་སྟོན་མཆོག ། མཆོག་
ཏུ་སྩོལ་བའི་བཀྲ་ཤིས་ཤོག ། ཅེས་པ་འདི་ནི་མགོན་པོ་གང་གི་གསང་གསུམ་གྱི་
ཡོན་ཏན་ཡོངས་སུ་འཛིན་པའི་ཐུགས་སྲས་དམ་པ་ཆོས་དབང་གིས་བསྐུལ་ངོར། ། ཨ་
མཁར་བ་བློ་བཟང་དགེ་འདུན་བསྟན་འཛིན་རྒྱ་མཚོས་བོད་ལྕགས་སྦྲུལ་ལོའི་ཟླ་༩ཚེས་
༢ ༢ ཀྱི་དུས་བཟང་ལ་སྦྱར་བ་དགེ་ལེགས་འཕེལ། །
ཡི་རངས་བསྔགས་པའི་མེ་ཏོག
དབལ་ཤེས་རབ་རྒྱ་མཚོ།
ཡེ་ནས་དག་པ་གཞན་སྟོང་ལྟ་བའི་གཤིས། ། སྒྲིབ་མེད་ཐུགས་ཀྱི་རི་
མོར་ ལྷུན་ རྫོགས་ པའི། ། ཤེས་ བྱ་ རྒྱ་ མཚོའི་ མཐར་ སོན་ གྲུབ་ པའི་
དབང་། ། བདག་ཡིད་དད་པའི་མཁའ་ཀློང་རྒྱན་དུ་འཛིན། ། མེ་མུར་
136



འོབས་དང་དུག་སྦྲུལ་ཚང་ལྟ་བུ། །འཇིགས་རུང་འཁོར་བའི་་་་
གནས་ལ་ཡིད་བྱུང་སྟེ། །བས་མཐའི་ཚལ་དུ་རྩེ་གཅིག་འཇོག་་་་
སྒོམ་གྱིས། །མི་ཚེའི་མཐའ་ལ་གཏུགས་འདིས་ཡིད་རབ་དྲངས། །
ལྟ་བ་སྣང་སྟོང་འགལ་མེད་གྲོགས་སུ་འཁྱེར། །སྒོམ་པ་ཏིང་་་་་་
འཛིན་ཟབ་མོའི་རྣལ་འབྱོར་སྐྱོང་། །སྤྱོད་པ་བཀའ་གདམ་་་་་
གཙང་མའི་ལུགས་བཟང་འཛིན། །ངེས་དོན་བསྟན་འཛིན་དམ་
པ་ཁྱོད་མིན་སུ། །ཀུན་རྫོབ་སྣང་བའི་ཀློང་ན་འཕྱན་པའི་འགྲོར། །
དོན་དམ་སེམས་ཀྱི་རང་ངོ་སྤྲོད་པའི་གཏམ། །བདེན་འཛིན་་་་
བག་ཆགས་སེམས་ལ་ཨ་འཐས་པའི། །བློ་དམན་སོ་སྐྱེ་འདྲེན་་་་
པའི་ཐབས་སུ་མཐོང་། །ལུས་མེད་དཔུང་གིས་སྐྱེ་འགྲོའི་རྒྱུད་་་་
བརླམས་པས། །ཆོས་ལ་ལོག་ལྟའི་ན་བུན་མཆེད་པའི་སྐབས། །
དམ་པའི་ཆོས་ཀྱི་རང་སྒྲ་ལྷུང་ལྷུང་དུ། །སྒྲོག་པའི་གསུང་འདི་་་
གནང་ལ་བཀའ་དྲིན་ཞུ། །ད་དུང་མགོན་ཁྱོད་བསྟན་འགྲོའི་་་་
ཕན་བདེའི་སླད། །ཞབས་པད་མི་འཇིགས་གདོང་ལྔའི་ཁྲི་འཕང་
རྩེར། །འགྱུར་མེད་གཡུང་དྲུང་རིས་སུ་བརྟན་བཞུགས་ནས། །
ཟབ་དང་རྒྱ་ཆེའི་ཆོས་ཆར་རྟག་འབེབས་མཛོད། །ཅེས་བརྟན་་་་་
བཞུགས་དང་འབྲེལ་བའི་བདེན་ཚིག་འདི་ཉིད་སྙུག་ཐོགས་པ་དབལ་ཤེས་རབ་རྒྱ་་
མཚོར་འབོད་པས་ཟླ་ཚེས་དགེ་བར་བྲིས་པའོ། །
137



བསྔགས་བརྗོད་རིན་ཆེན་དོ་ཤལ།
མཁན་ཆོས་མཛད།
རང་སྣང་ལྷུན་གྲུབ་དོན་གྱི་ཞིང་ཁམས་སུ། །
སྐུ་གསུམ་ངོ་བོ་བླ་མ་རིན་པོ་ཆེ། །
གང་འདོད་སྤྲུལ་བསྒྱུར་ཆུ་ཟླའི་རོལ་གར་བཞིན། །
འཛད་མེད་འགྲོ་བའི་དོན་དུ་སྟོན་ལ་འདུད། །
ཡེ་གཞི་མ་བཅོས་རང་སེམས་གཉུག་མའི་ཀློང་། །
ཕོ་བྲལ་རྟོགས་པ་དོན་གྱི་བྱིན་རླབས་མཆོག །
འཇོ་མཛད་གདམ་ཟབ་སྟེར་བའི་བཟང་བོའི་བ། །
རྗེ་བཙུན་སྐལ་ལྡན་རྒྱ་མཚོར་ཕྱག་གིས་འདུད། །
བཀའ་དྲིན་ཆེ་འོ་མི་མཇེད་འཇིག་རྟེན་འདིར། །
རིམ་གཉིས་ཉམས་ལེན་ཆུ་བོ་ཉག་ཕྲ་ཚེ། ། །
དགོངས་རྒྱུད་ཉམས་མྱོང་གནད་ཀྱི་ལྡེ་མིག་གིས། །
གཞུང་བརྒྱའི་དཀའ་གནས་ཅིག་ཆར་བཀྲོལ་ལ་འདུད།།
རྙེད་པར་དཀའ་འོ་མན་ངག་རྒྱ་མཚོའི་གཏེར། །
ངོ་མཚར་བྱིན་འོད་རླབས་ཀྱི་གར་སྟབས་འཆང་། །
རྣམ་མང་ཡོན་ཏན་རོལ་གར་མེ་ཏོག་ཅན། །
འདི་ཀོ་བསྔགས་བརྗོད་གླེང་མོས་འབྲུག་སྐད་ཟ། །
དེ་ཡང་བསྔགས་པ་དོན་ལྡན་གཤིས་ཀྱི་ཆོས། །
རིང་བོར་མི་ཐོགས་གྲོལ་བྱེད་གདམས་པའི་བཅུད། །
Hu ta
138



ལྷུག་ལྷུག་སྡེབ་ལེགས་ཚིག་གི་ལམ་བུ་ལས། །
སྟོན་མཛད་གླེག་བམ་དབྱིངས་ནས་མ་སྤྲུལ་ལམ། །
མཛེས་མཛེས་མཚན་དང་དཔེ་བྱེད་འབྲུ་ཆགས་ཤིང་། །
སྙན་སྙན་ཡན་ལག་རྒྱ་མཚོའི་གདངས་སྒྲ་རྫོགས། །
གསལ་གསལ་ཀུན་མཁྱེན་ཤེས་བྱའི་མེ་ལོང་ཐུགས། །
མྱུར་མྱུར་འབད་མེད་ཐོབ་བྱེད་སྔགས་ཀྱི་ལམ། །
བདེ་གསལ་མི་རྟོག་རང་བཞིན་འོད་གསལ་སེམས། །
རང་མདངས་མ་འགགས་དཔོག་པ་གཅིག་པུ་ལ། །
རླན་གཤེར་བསིལ་བ་ཆུ་ཡི་ཡིན་ལུགས་ལྟར། །
མུ་མེད་ཐུགས་ཀྱི་རྡོ་རྗེར་རྫོགས་ཚུལ་འདིས། །
རྣ༦༥ པར་འདྲེན་ནོ་འཁོར་བའི་རྒྱ་མཚོ་ནས། །
གང་ཉིད་མཐོང་ཐོས་དྲན་རེག་སེམས་ཅན་ཀུན། །
བྱང་ཕྱོགས་དཔལ་ལྡན་སྔགས་ཀྱི་ཞིང་ཁམས་སུ། །
ཟུང་འཇུག་འབྲས་བུ་འཐོབ་ཅེས་སྨྲ་བར་ནུས། །
ཟབ་གསང་ཡན་ལག་དྲུག་གི་དགོངས་བཅུད་ཕུལ། །
གྲུབ་བརྒྱའི་གཤེགས་ཤུལ་རྙེད་དཀའི་ནོར་བུའི་ཚོགས།།
མ་ཉམས་བསྟར་བའི་གླེག་བམ་རིན་ཆེན་འདི། །
མཐོང་ཚེ་ཀུན་གསལ་སྔོ་བསང་སྒེག་མོ་ཡང་། །
གསལ་བྱེད་ཉི་མ་ཟླ་བའི་སྤྱན་བགྲད་དེ། །
རྣམ་མང་རིན་ཆེན་རྒྱན་གྱི་དོ་ཤལ་ཀུན། །
འཛེམ་མེད་སྐུ་ལས་བྲལ་ནས་བསོད་ནམས་ཆེད། །
139



སྐར་ཚོགས་ཟོལ་གྱིས་མཆོད་པའི་ལས་ལ་བྲེལ། །
ཉིད་ཀྱི་རྣམ་དཀར་དགེ་བའི་མཁའ་གླང་ཆེ། །
ཆད་མེད་འཕྲིན་ལས་གློག་གི་རོལ་གར་ཅན། །
སྙིག་ལྔའི་མུན་ཚོགས་བདོ་བའི་གཉེན་པོ་རུ། །
དུས་ཀྱི་མཐར་ཡང་འཆར་བ་ཨེ་མ་ཧོ། །
དག་སྣང་སྒྱུ་མའི་ལྟད་མོའི་འདུ་བྱེད་ལས། །
འོག་མིན་ཞིང་དང་བདེ་བ་ཅན་ལ་སོགས། །
རང་སྣང་ཕྲ་ཕབ་འོད་ཀྱི་ཐིག་ལེ་རུ། །
གོང་བུར་ཟླུམ་པ་གང་གི་ངེས་དོན་སྐུ། །
གྲངས་མེད་དུས་ནས་ཇི་སྲིད་འཁོར་བའི་མཐར། །
བཟོ་སྐྱེ་གསོ་བ་མཆོག་གི་སྤྲུལ་བའི་སྐུའི། ། །
མ་ནོར་ཐབས་མཁས་ག་བུར་འཐིལ་བའི་དྲིར། །
སྐལ་བཟང་ར་ཡིག་གཉིས་པའི་འདུ་འགོད་འཁྲིགས། །
ཞེས་པ་འདི་ཡང་བླ་མ་དམ་པ་ཀུན་དགའ་སངས་རྒྱས་་་
འོད་ཟེར་དང་། བྱམས་པ་ལྷུན་གྲུབ་ཀྱིས་ཐུགས་བཀོད་ལྟར་་་་
ཀུན་དགའ་ཆོས་བཟང་གིས་འབྲི་ཁུལ་བྱས་པའོ། ། ། །
བསྟོད་ཚིག་དྲི་ཟའི་རོལ་མོ།
མཁན · ཆོས་འཕེལ།
ཐ་མལ་སྣང་ཞེན་ཐུན་གསུམ་མུན་པའི་དཔུང་།།
140



བདེ་སྟོང་འོད་ཀྱིས་ཟོས་པའི་སྲོག་གི་རླུང་། །
དག་པ་རབ་འབྱམས་དཀྱིལ་འཁོར་རྒྱ་མཚོའི་བདག །
རིག་བརྒྱའི་བྱེད་པོ་སྐལ་ལྡན་རྒྱ་མཚོར་འདུད། །
ཐ་སྙད་གཞོན་ནུའི་ཚིག་གི་སྡེབ་སྦྱོར་ཙམ། །
མ་ཡིན་སྣང་བ་དཔེ་ཆར་ཤར་བ་ཡི། །
ཉམས་མགུར་རྡོ་རྗེའི་གླུ་ཡི་འགྱུར་ཁུག་དབྱངས། །
ཕལ་བའི་ལྟར་སྣང་གཞུང་ལས་ཉན་བྱ་མཐོ།།
སྲིད་ན་འགྲན་ཟླ་བྲལ་བའི་གདམས་པའི་བཅུད། །
ཀུན་མཁྱེན་ཆོས་ཀྱི་རྒྱལ་བོ་ཇོ་ནང་བའི། །
རྣལ་འབྱོར་གཞུང་ལམ་སྐལ་ལྡན་གདུལ་བྱ་ལ། །
སྟོན་བཞིན་གསང་ཆེན་སྒྲོན་མེ་བསྐྲུན་པར་ཤོག །
སྐལ་བཟང་བྱེ་བའི་རལ་བའི་ཅོད་པན་རྩེར། །
རིགས་ལྡན་སྤྲུལ་སྐུའི་ཐུགས་བཅུད་རྫོགས་རིམ་དྲུག །
གདམས་པའི་རྒྱ་མཚོ་སྤེལ་བའི་རྩེ་དགའ་ཅན།།
བསོད་ནམས་ཞིང་དུ་བསྐལ་བརྒྱར་ཞབས་བརྟན་ཤོག
ཅེས་པ་འདི་ཡང་རིག་པ་སྨྲ་བ་ཆོས་དབང་གི་ཐུགས་་་་་་་
བཞེད་ལྟར་དུ་རྡོ་རྗེ་སློབ་དཔོན་ཆེན་པོ་སྐལ་ལྡན་རྒྱ་མཚོ་ལ་་་་
མོས་གུས་མཚོན་བྱེད་དུ་ཆོས་འཕེལ་གྱིས་སོ། ། ། །
བཀྲ་ཤིས། །
14]



ཧིཏྟཾ
ཀྐ ཀྐི
སྶ ཀྐ ཀྐི
# #* སྐོསྶ * # #t ; * * * #* *
* སྒྲིག་པ་པོས་བཀའ་དྲིན་ཞུ་བ།
#
# #* *
; *,
ཋ ༩ *
, , *, *** **
; *
དེ་ཡང་བརྩེ་བའི་རང་མདངས་དུང་ལས་དཀར་ཞིང་གཏོང་
ཕོད་ཀྱི་ཕྱག་ཟུང་རིང་དུ་སྐྱོང་བའི་ཆོས་ཀྱི་གྲོགས་པོ་ཀུན་དགའ་
མཆོག་དང་འཕེལ་ཏེ། བླ་མ་ཆོས་འཕྲིན། རྒྱ་ཡུལ་གྱི་ཕུན་ཚོགས་རྡོ་
རྗེ། ཀུན་དགའ་བཀྲ་ཤིས་དང་རང་རྫོང་གི་ཆོས་ལུགས་ཅུས་་་་
སོགས་དེབ་འདིའི་ཐོག་མཐའ་བར་གསུམ་དུ་རྒྱུ་ཚེགས་དང་་་་་་
ཐུགས་ཁུར་སློབ་སྟོན་གང་མང་གནང་བའི་ཡིད་མཐུན་གྱི་གྲོགས་
པོ་རྣམས་ལ་ཕྲན་གྱིས་སྙིང་ཐག་པ་ནས་བཀའ་དྲིན་ཆེ་ཞུ་ཞིང་། །
སླད་ཕྱིན་མ་འོངས་བའི་མདུན་ལམ་ཡངས་བོར་ཕན་བདེའི་འོད་
དཀར་གྱི་སྣང་བས་འཚོ་ཞིང་། སྐྱེ་བ་གཞན་ཐམས་ཅད་དུ་བཤེས་
གཉེན་མཆོག་གིས་ཐུགས་མཉེས་བཞིན་རྗེས་སུ་བཟུང་སྟེ་རིང་་་་
མིན་ཞི་བ་མཆོག་གི་གྲོང་ཁྱེར་དུ་འགྲོ་བའི་སྨོན་འདུན་བཅས།
འཛམ་ཐང་བ་ཆོས་དབང་གིས་སྤྲོ་བ་འཕེལ་བཞིན་གྲོང་ཁྱེར་སྤོས་
ངད་ལྡང་བ་ནས་ཤར་མར་སྤེལ་བ་དགེའོ། ། ། །
142



གསུང་འབུམ་ནང་དུ་ཞལ་འདེབ་གནང་མཁན་གྱི་རེའུ་མིག
ངེས་དོན། །
༢༠༠་
མཚན་ཐོ། སྒོར་གྲངས། མཚན་ཐོ། སྒོར་གྲངས། |
ཀུན་དགའ་མཆོག | ༡༡༡༣ དོན་ཡོད་རྡོ་རྗེ།
འཕེལ་ཏེ། ། ༡༠ ༡༥ ། བརྩོན་འགྲུས་གྲཊ་པ། ༣༠༠
ཆོས་འཕྲིན། ༡༠༠༠
ལེགས་པས། ། ༡༥༠
མདོ་སྔགས་རྒྱ་མཚོ་ ༡༥༠
ཕུན་ཚོགས་རྡོ་རྗེ། ༩༠༠ ཆོས་གསལ།
༢༠༠
ཀུན་དགའ་བཀྲ་ཤིས། ། ༩༠༠ ཤར་ཀ་སྤྲུལ་སྐུ། ༡༡༣
བློ་དཔལ། ༣༠༠ ལེགས་གསལ། ། ༡༡༣
མཁའ་ཁྱབ་དཔལ། ༣༠༠ འཇིག་མེད་རྡོ་རྗེ། ། ༡༠༠
དཀོན་མཆོག་བཟང་། ༣༠༠ མགོན་པོ། ། ༡༡༣
ཕུན་ཚོཊ་རྣམ་རྒྱལ། ། ༥༠ ། བསྟན་འཛིན་རྡོ་རྗེ། ། ༡༠༠
༥༠ | བསྟན་འཛིན་འཕྲིན་ལས ༡༠༠
ལུང་རིག་
ཆོས་གྲུབ།
༥༠
བདེ་ལེཊ་རྒྱ་མཚོ། ༡༥
བཱ་ཀུ་ལ།
༡༡༣
དགེ་ལེགས། །
༡༠༠
ཀུན་དགའ་བཀྲ་ཤིས།
བློ་གྲོས། ༡༠༠
བཀྲ་ཤིས་རྣམ་རྒྱལ།
བློ་བཟང་རྒྱ་མཚོ།
བསྭེ་སྤྲུལ་མ་ཡུམ།
སྐྱིབ་ལོ།
ཆོས་སྟོན།
༣༠།
ཨ་རྱ།
༢༥
རིགས་ལྡན།
༢༠
༥༠
༡ ༣༠
༣༠
༥༠
ན་རྒྱུན་
༥༠
143



གསུང་འབུམ་ནང་དུ་ཞལ་འདེབ་གནང་མཁན་གྱི་རེའུ་མིག
སྒོར་གྲངས།
སྒོར་གྲངས།
མཚན་ཐོ།
རྣམ་སྐྱིད། །
སྐལ་བཟང་སྒྲོན། །
༡༣
༥༠
༣༠༠
༡༠༠
དགའ་བ།
༡༠༠
༥༠
༢༥
༡༡༣
༥༠་
༡༠༠
༥༠
༡༢༥
༡༠༠
མཚན་ཐོ།
ཡོངས་དཔལ།
ཆོས་བསམ།
ཚུལ་ཁྲིམས་རྒྱན།
བསྟན་འཛིན།
ལོས་ཏུང་མེས། །
ནེས་ཧྲི་དྲིན། །
ནས་ཏན་ཏན།
ཁྲོས་ཤས། །
ནེས་བིན་བཅེན།
ནོར་ལྡན། །
སྲུང་ཐར།
ངག་དབང་རྣམ་རྒྱལ།
ཀོས་ཀྲི་ཧས།
རིག་འཛིན། །
༡༢༥
༡༠༠
༡༢༥
༢༠
ཀུན་སྤངས།
རིན་ཆེན། །
འབྱོར་ལྡན།
ངག་བརྩོན། །
དགེ་སྟོབས། །
གུ་དྲག
མ་ཐེན།
ཧྲུས་ལས།
མ་ཅོ།
བྱམས་པ་ལྷུན་གྲུབ།
ནོས་ཙི་དཧས།
ཙོས་ཙི་དཧས།
ཆོས་སྐྱབས། །
༡༢༥
༣༤
༡༥༠
༡༠༠
༡༠༠
༡༠
༡༥༠
༡༠
༡༥༠
མེའོ་ཧྥ།
༡༠༠
༡༠༠
ཐོ་ཅན་ནེན། །
༥༠་
144



༣ཎཊཏཏྟརཱཏ་རཏ༢༢༩ ན ཏཏྟཾ;
རྩོམ་སྒྲིག་འགན་འཁུར་བ། ཆོས་དབང་།
གཙོ་གཉེར་སྡེ་ཁག ། ཆོས་སྒར་གོང་མ། །
ཞུ་དག་པ། ཆོས་དབང་།
མདུན་ཤོག་ཇུས་འགོད་པ། ཀརྨ་ཚེ་རིང་།
༩༩ཉཏོན་ཏ༩༢༤
